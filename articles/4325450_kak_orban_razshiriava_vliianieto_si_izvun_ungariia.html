<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/politika_i_ikonomika/sviat/2022/03/25/4325450_kak_orban_razshiriava_vliianieto_si_izvun_ungariia/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Как Орбан разширява влиянието си извън Унгария
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Как" class="img-fluid" src="https://img.capital.bg/shimg/zx952y526_4327447.jpg?v=1648121132"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        С наближаващите парламентарни избори в Унгария през април, на Виктор Орбан ще му е необходима всяка възможна подкрепа, за да задържи властта. За пръв път от 2010 г. унгарският премиер се изправя на избори срещу обединен фронт от 6 опозиционни формации. Последните проучвания дават лека преднина на партията му "Фидес", но от началото на войната на Русия в Украйна той играе двойна игра. В публичните си изказвания той се противопоставя на нахлуването въпреки топлите си връзки с Владимир Путин. Но в същото време нарежда на медиите си да хвалят Русия и да разпространяват лъжи, че опозицията иска страната да изпрати войски и оръжия в Украйна - идея, категорично отхвърляна от мнозинството унгарци.
       </p>
       <!-- Номер пагараф: 2 -->
       <p>
        Стратегията на Орбан да се изказва срещу руското нападение срещу Украйна успокоява тази част от избирателите, която се страхува от ескалация на конфликта и е в унисон с позицията на ЕС. Докато прокремълската кампания, провеждана от превзетите от "Фидес" медии, цели основно да генерира гласове на предстоящите парламентарни избори.
       </p>
       <!-- Номер пагараф: 3 -->
       <p>
        Този пример е показателен за управлението на Орбан. Откакто става премиер на Унгария за втори път през 2010 г., той непрестанно укрепва властта си, като разширява правомощията си, осигурява си медиен комфорт и поддържа кръг от доверени бизнесмени, които го подкрепят в замяна на изгодни обществени поръчки. Макар концентрацията на власт и често недемократичните методи на управление да му навличат критиките както на опозицията, така и на международни организации и европейски институции, позициите на Орбан в Унгария изглеждат непоклатими, поне засега. С приближаването на изборите стремежът за влияние прехвърля границите на източноевропейската държава - от една страна, защото на унгарския премиер му е необходима всяка възможна подкрепа, за да надвие обединената опозиция, а от друга, за да утвърди позициите си при евентуално напускане на поста. Освен това от 90-те години на миналия век различните унгарски правителства винаги са помагали на онези 2.2 млн. граждани, живеещи в съседни страни, да поддържат своите културни, образователни и религиозни институции.
        <a href="https://www.capital.bg/politika_i_ikonomika/sviat/2022/03/25/4328360_ungarskata_diaspora_-_vajen_aktiv_za_orban/" target="_blank">
         След като Орбан спечели изборите за втори път през 2010 г., броят и размерите на безвъзмездните средства и други програми, насочени към унгарци, живеещи в чужбина, започнаха да се увеличават значително.
        </a>
       </p>
       <!-- Номер пагараф: 4 -->
       <p>
        Установяването на контрол върху медии и купуването на влияние сред бизнес и обществени групи от страна на Орбан извън Унгария прави действията му значими в европейски контекст. През последните години близки до управляващата партия "Фидес" бизнесмени усилено навлизат на медийния пазар на Балканите, но главна цел са страни като Румъния, Словения, Сърбия и Хърватия, където е съсредоточена унгарската диаспора. Напоследък разширяването добива все по-глобални мащаби, като показателна за това е сделката за европейската медийна група Euronews от декември миналата година. Близките до Орбан бизнеси се разрастват чрез натрупаните от обществени поръчки средства и в други ключови сфери като телекомуникациите. Тук като основен играч в сектора се откроява технологичната компания 4iG, имаща амбиции да стане лидер в региона на Централна и Източна Европа.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <!-- Каре wide -->
       <div class="card newsbox-wide">
        <div class="card-body">
         <strong>
          Средствата за овладяване на медии и телекоми са същите като на местно ниво - държавни пари и връзки с влиятелни бизнесмени.
         </strong>
        </div>
       </div>
       <!-- Номер пагараф: 6 -->
       <p>
        "За да пропагандира идеите си, Орбан се нуждае от по-широка платформа с по-голям обхват, както и силна опора в технологичната и телекомуникационната индустрия, за да контролира потока от съдържание и комуникация", посочва в свой анализ Мариус Драгомир, директор на Центъра за медии, данни и общество към Централноевропейския университет. През февруари върху разширяващите се амбиции на унгарския премиер се фокусира и доклад на International Press Institute, който подробно описва как големи суми държавни средства се инвестират в унгарските общности в съседните страни, а сложна бизнес мрежа обвързва контрола на множество медии в региона с приближените до Орбан.
       </p>
       <!-- Номер пагараф: 7 -->
       <h3>
        Унгария вече не е достатъчна
       </h3>
       <p>
        Контролът на унгарските управляващи върху медиите вътре в страната отдавна не е новина. От 23-то място в класацията за свобода на словото на "Репортери без граници" през 2010 г., миналата година Унгария вече се нарежда на 92-ро. Близо 80% от медийния пейзаж в източноевропейската страна е под влиянието на "Фидес" по данни на организацията.
       </p>
       <!-- Номер пагараф: 8 -->
       <p>
        Основните инструменти за контрол върху медиите са държавните субсидии и парите за реклама, които биват насочвани към близките до властта. Влияние се осъществява и чрез бизнесмени от близкото обкръжение на премиера, които купуват медийни групи и формират редакционните им политики. Именно тези методи използва Орбан, за да разшири влиянието си и извън пределите на Унгария.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        Доклад на PressOne от 2019 г. показва как унгарското правителство чрез неправителствена организация, свързана с "Фидес", контролира значителен брой медии в Трансилвания в Румъния и се превръща в един от най-големите играчи на местния пазар. Трансилванската асоциация за медийно пространство (Erdélyi Médiatér Egyesület), която се финансира от унгарското правителство, системно закупува дялове в медии на унгарски език в Трансилвания, където живеят приблизително 1.2 млн. етнически унгарци. На практика оцеляването на унгароезичната преса там сега зависи от парите, предоставени от Орбан, твърди анализът.
       </p>
       <!-- Номер пагараф: 10 -->
       <p>
        Скорошен доклад на International Press Institute очертава инвестициите в чуждестранни медии от близки до "Фидес" компании и показва, че те значително нарастват след 2017 г. Според управляващата партия сделките са изцяло движени от бизнес интереси, но според доклада те са част от политическата стратегия на "Фидес" за купуване на медийно влияние и подкрепа на съюзниците на Орбан в съответните страни. В същото време се наблюдава и ръст на финансирането на медии на унгарските малцинства в Сърбия, Румъния и Хърватия от унгарското правителство. Не на последно място докладът посочва медиата V4NA, създадена в Лондон през 2019 г., като един от проводниците на "популисткия наратив" на "Фидес" на международната сцена.
       </p>
       <!-- Номер пагараф: 11 -->
       <p>
        Покупката на словенската Planet TV за близо 5 млн. евро през октомври 2020 г. е част от поредица поглъщания на медии в Словения и Северна Македония от унгарски бизнесмени, свързани с Орбан. Купувачът, TV2 Média Csoport Zrt, управлява TV2, вторият най-гледан тв канал в Унгария, който често защитава тезите на "Фидес". Съобщава се, че компанията е съсобственост на Йожеф Вида, един от най-богатите унгарци и част от кръга около Орбан.
       </p>
       <!-- Номер пагараф: 12 -->
       <p>
        Експанзията в Словения започва през 2017 г., когато три компании от Будапеща - Ridikul, Ripost и Modern Media Group, купуват общо 45.44% от Nova24TV. Така те заобикалят словенския закон за медиите, според който за придобиване на повече от 20% от местна медийна компания е необходимо одобрение от Министерството на културата. Смята се, че инвестицията е подкрепена от Кароли Варга, унгарски милиардер, чиито строителни фирми са сред най-големите получатели на обществени поръчки в Унгария.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <!-- Каре wide -->
       <div class="card newsbox-wide">
        <div class="card-body">
         <strong>
          Големи суми държавни пари се инвестират и за влияние сред унгарските общности в други страни.
         </strong>
        </div>
       </div>
       <!-- Номер пагараф: 14 -->
       <p>
        В Северна Македония няколко медии са финансирани от унгарските Em Media, Prva Republika и LD Press Media, които се управляват от Adinamik Media Company, собственост на Агнес Адамик, изиграла ключова роля в овладяването на медиите в Унгария.
       </p>
       <!-- Номер пагараф: 15 -->
       <p>
        Медиите с унгарска връзка в Словения и Република Северна Македония следват дневния ред на Орбан и съюзниците му, а финансовата обвързаност на някои от тях става обект на разследване от правоохранителните органи. Като основен проводник на интересите на Орбан в региона на Западните Балкани се сочи бизнесменът Петер Шатц, чиято фирма R-Post-R е основен разпределител на унгарския капитал към въпросните медии, сочи разследване на словенската Necenzurirano.
       </p>
       <!-- Номер пагараф: 16 -->
       <p>
        Очевидно стратегията на Орбан вече е да разпределя влиянието между различни бизнесмени от своето обкръжение, за да няма прекалена концентрация у един от тях. След като дълги години Лайош Шимичка беше основният медиен магнат, защитаващ интересите на унгарския премиер и негов добър приятел, скоро след изборите през 2014 г. съюзниците се обърнаха един срещу друг. Бизнесменът започна да подкрепя опозицията и да критикува властта, което доведе до разпад на медийната империя на Шимичка.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 17 -->
       <h3>
        Европейско покритие
       </h3>
       <p>
        Сделката за Euronews от декември 2021 г. показва още по-глобални амбиции и ако опасенията за намеса в редакционната политика на медиата се оправдаят, ще осигурят на Орбан среда за благоприятно отразяване на политиките му и смекчаване на критиките. Купувачът е португалският инвестиционен фонд Alpac Capital, който придоби 88% от международната медийна група от египетския милиардер Нагиб Савирис. Изпълнителният директор на фонда е Педро Варгас Давид, син на близкия до Орбан португалски политик Марио Давид. Последният е бил евродепутат и вицепрезидент на групата на Европейската народна партия, а между 2018 и 2021 г. има сключен безвъзмезден договор за съветник на Орбан по европейски въпроси. През 2016 г. Давид получава от Орбан държавен орден за "последователните си усилия защитаване на унгарските интереси и поддържане на престижа на страната".
       </p>
       <!-- Номер пагараф: 18 -->
       <p>
        Португалският политик и унгарският премиер не крият, че са приятели от десетилетия и споделят сходни политически виждания. Репутацията на Марио Давид е спорна и в Португалия, а според медийни публикации бизнес успехът на сина му отчасти се дължи на политическите връзки на баща му, твърди унгарското издание 444.
       </p>
       <!-- Номер пагараф: 19 -->
       <p>
        Още през 2017 г., когато е основан фондът East West Venture Capital Fund, управляван от Alpac Capital, унгарската медиа Index разкрива обвързаността му с Орбан. Средствата в него идват както от държавната унгарска експортно-кредитна агенция EXIM, така и от големи унгарски частни инвеститори като OTP Bank и MOL. Давид също така има дял от 5.25% и място в борда на директорите на унгарския телекомуникационен гигант 4iG, който е спечелил множество държавни поръчки в IT сектора и чийто собственик, Гелерт Язай, се смята за близък на Орбан. Alpac Capital участва в увеличаването на капитала на 4iG със 120 млрд. унгарски форинта заедно с германския военен индустриален гигант Rheinmetall AG.
       </p>
       <!-- Номер пагараф: 20 -->
       <h3>
        Телекомуникационна експанзия
       </h3>
       <p>
        Бизнесите от обкръжението на Орбан все повече залагат и на телекомуникационните канали. Допреди 2021 г. едва ли някой е чувал за вече споменатата IT компания 4iG извън родината ѝ. В последната година обаче тя стремглаво се разраства и започва да придобива управляващи дялове в компании в телеком сферата както в Унгария, така и на близките пазари - Албания, Черна гора, Израел и др.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 21 -->
       <p>
        4iG бързо се е превръща във водеща компания във сферата на информационните технологии и комуникациите в Унгария, като за нейния разцвет значително са помогнали осигурените от властта държавни поръчки, разкрива Intellinews. Възходът започва, след като Лоринц Месарош придобива мажоритарния дял в 4iG през 2018 г. чрез своята водеща холдингова компания Opus Global, която има обширно портфолио в сферите на туризма, селското стопанство, промишленост и енергетика. Впоследствие Месарош продава мажоритарния дял на своя бизнес партньор Гелерт Язай. През 2019 г. Язай си поставя за цел 4iG да стане основен играч на пазара на информационни и комуникационни технологии в региона на Централна и Източна Европа и започва поредицата от придобивания, които компанията финансира отчасти с издаване на дългове.
       </p>
       <!-- Номер пагараф: 22 -->
       <p>
        В средата на миналата година 4iG сключи предварително споразумение за придобиване на държавната телеком инфраструктура Antenna Hungaria, а през януари завърши придобиването на 100% от унгарското дъщерно дружество на румънската телекомуникационна група DIGI за 625 млн. евро. Поглъщането на местните телеком оператори е част от стратегията на Орбан за концентриране на собствеността на компании в ключови сектори в ръцете на близките до него олигарси, пише IntelliNews. Той успешно постига тази цел в енергетиката, банковата сфера и медиите, отчасти чрез натиск върху чуждестранни инвеститори и други извън неговия кръг да продадат собствеността си. Самият Орбан е заявявал, че се стреми да повиши дела на местните компании до над 50% в секторите на информацията и телекомуникациите, строителните материали и железопътните превози.
       </p>
       <!-- Номер пагараф: 23 -->
       <!-- Каре wide -->
       <div class="card newsbox-wide">
        <div class="card-body">
         <strong>
          Бизнес кръгът около Орбан утвърждава позициите си на международната сцена и те вероятно ще останат независимо дали властта в Унгария ще се смени.
         </strong>
        </div>
       </div>
       <!-- Номер пагараф: 24 -->
       <p>
        4iG бързо се разраства и извън пределите на страната. През декември компанията придоби от PPF Group един от водещите телекоми в Черна гора - Telenor. Унгарската компания скоро ще притежава близо 50% от телеком пазара в Албания след финализиране на сделката за придобиване на втория най-голям играч на пазара - ONE Telecommunications (бившия Telekom Albania). По-рано 4iG придоби 80.27% в Albtelecom от Cetel Telecom, дъщерно дружество с мажоритарна собственост на турската холдингова компания Calik Holding. Двете поглъщания бързо направиха 4iG доминиращ играч на албанския пазар. Според запознати тези сделки и подобни на тях се договарят на високо политическо ниво, преди да бъдат формално сключени между собствениците на компаниите.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 25 -->
       <p>
        Амбициите за разрастване на 4iG на места удрят на камък. През октомври Hungaro DigiTel със 75% участие на 4iG обяви интереса си да закупи управляващ дял в израелския сателитен оператор Spacecom. В края на януари обаче израелските власти задържаха сделката, след като министерствата на отбраната и на телекомуникациите изразиха опасения, че стратегически важната компания, която оперира с класифицирана информация за граждани, министерства и различни органи за сигурност би попаднала в неподходящи ръце. Двата най-големи клиента на Spacecom са правителството на Израел, което съставлява една трета от приходите му през 2020 г., и Yes, сателитната телевизионна компания, която допринася за една четвърт от приходите през същата година.
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
