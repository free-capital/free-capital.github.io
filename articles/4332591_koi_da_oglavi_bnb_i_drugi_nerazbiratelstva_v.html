<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/politika_i_ikonomika/bulgaria/2022/04/04/4332591_koi_da_oglavi_bnb_i_drugi_nerazbiratelstva_v/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Кой да оглави БНБ и други неразбирателства в коалицията
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Кой" class="img-fluid" src="https://img.capital.bg/shimg/zx952y526_4332594.jpg?v=1649093070"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Няколко основни теми и непостигнат консенсус. Такава е грубата равносметка след коалиционния съвет на управляващите партии от неделя вечерта. Нещо повече - извън ключовите теми, по които четирите формации се разминават във вижданията си, разговорите между премиера Кирил Петков и лидерите на БСП, "Има такъв народ" и "Демократична България" са довели до още неясноти и противопоставяния.
       </p>
       <!-- Номер пагараф: 2 -->
       <p>
        Коалиционният съвет обсъди няколко централни теми - предстоящия избор на управител на БНБ, предоставянето на военна помощ за Украйна, както и вдигане на ветото от страна на България върху възможността Северна Македония да започне преговори за членството си в Европейския съюз (ЕС).
       </p>
       <!-- Номер пагараф: 3 -->
       <p>
        Освен това участниците в неделната среща са разговаряли и за възможността оттук нататък номинациите за регулаторните органи, избирани от парламента,
        <strong>
         първо да се обсъждат вътрешно между четирите формации, които след това да излязат с обща кандидатура. Идеята се е появила, след като управляващото мнозинство се оказа с двама кандидати за управител на централната банка
        </strong>
        . По нито един от всички тези въпроси обаче не са постигнали единомислие.
       </p>
       <!-- Номер пагараф: 4 -->
       <p>
        Единственото решение, до което т.нар. коалиционен съвет е достигнал, е подобен формат да заседава регулярно всяка седмица.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        Двете най-невралгични обсъждания очаквано са били предстоящият избор за управител на БНБ и предоставянето на военна помощ за Украйна.
        <strong>
         Липсата на общо решение означава, че на практика крайните решения и по двата въпроса ще зависят от ГЕРБ, ДПС и "Възраждане".
        </strong>
        Причината: В подетата битка за БНБ "Има такъв народ" ще разчитат на подкрепата именно на тези партии за техния кандидат Любомир Каримански, тъй като "Продължаваме промяната", "Демократична България" и БСП подкрепят Андрей Гюров (ПП).
       </p>
       <!-- Номер пагараф: 6 -->
       <p>
        Колкото до предложението на ДБ София да предостави военна помощ на Украйна, заради твърдата опозиция на БСП решаващи отново ще бъдат гласовете на ГЕРБ и ДПС.
       </p>
       <!-- Номер пагараф: 7 -->
       <p>
        За останалите теми партиите са се договорили да продължат преговорите.
       </p>
       <!-- Номер пагараф: 8 -->
       <h3>
        Битката за БНБ
       </h3>
       <p>
        Основният повод за срещата между формациите беше очертаващият се челен сблъсък между двамата кандидати на мнозинството за управител на БНБ - издигнатият от "Продължаваме промяната" Андрей Гюров и Любомир Каримански от партията на Слави Трифонов.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        По неофициална информация по време на коалиционния съвет е бил направен последен опит да бъде избегнат разрив между партньорите. Според източници на "Капитал" премиерът
        <strong>
         Кирил Петков е предложил процедурата отново да се провали
        </strong>
        , а впоследствие да се търси трети вариант за номинация, която да бъде обща. Председателят на парламентарната група на "Има такъв народ" Тошко Йорданов обаче категорично е отхвърлил тази възможност.
       </p>
       <!-- Номер пагараф: 10 -->
       <p>
        От "Продължаваме промяната" не са поканили на срещата собствения си кандидат - настоящият шеф на парламентарната им група Андрей Гюров, докато Каримански е присъствал от страна на ИТН. Опитът на Петков да отложи спорния въпрос с процедура е бил посрещнат с декларация на ИТН, че Каримански ще бъде подложен на гласуване в пленарната зала.
       </p>
       <!-- Номер пагараф: 11 -->
       <p>
        "Мнозинството има две номинации. Едната е издигната от "Продължаваме промяната", а другата от "Има такъв народ", коментира пред "Капитал" говорителката на правителството Лена Бориславова резултата от срещата. По думите ѝ останалите две формации - БСП и "Демократична България", не са изразили окончателни становища кого ще подкрепят, защото решенията им за това трябва да минат през ръководните им органи.
       </p>
       <!-- Номер пагараф: 12 -->
       <p>
        Според информация на "Капитал" и БСП, и ДБ засега подкрепят номинацията на Гюров.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <p>
        Така въпросът кой ще оглави централната банка ще се реши в пленарната зала от депутатите от опозицията.
        <strong>
         Засега обаче нито ГЕРБ, нито ДПС са заявили официално зад кого от двамата кандидати ще застанат.
        </strong>
        От бившите управляващи идват доста разнопосочни сигнали по темата - като се започне от първоначалната заявка на председателя на парламентарната група на ГЕРБ Десислава Атанасова, че няма да подкрепят нито един от двамата кандидати, и се стигне до неофициални твърдения на членове на ръководството, че ще застанат зад номинацията на Каримански.
       </p>
       <!-- Номер пагараф: 14 -->
       <p>
        Неофициално от ръководството на ДПС казват, че нямат проблем с това сегашният управител на БНБ Димитър Радев, чийто мандат изтече преди година, да остане на поста си, защото при избора му от ДПС са го подкрепили.
       </p>
       <!-- Номер пагараф: 15 -->
       <p>
        Очевидно и ГЕРБ, и ДПС до последно няма да обявят официално дали и кого от двамата кандидати ще подкрепят.
       </p>
       <!-- Номер пагараф: 16 -->
       <p>
        <strong>
         Има вероятност изборът на новия гуверньор да бъде оставен за следващата седмица
        </strong>
        . По неофициална информация от ПП времето, в което процедурата се бави "по технически причини", ще бъде използвано за още преговори между партньорите в коалицията да бъде намерен друг, консенсусен вариант.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 17 -->
       <h3>
        Очакван разнобой за Украйна
       </h3>
       <p>
        Разнобой в управляващата коалиция се очертава и за внесеното от "Демократична България" предложение за решение България да предостави военна помощ за Украйна, което трябва да бъде гласувано в парламента. Напълно очаквано от БСП реагираха отрицателно - партията
       </p>
       <!-- Номер пагараф: 18 -->
       обяви тази тема за една от "червените линии", които не могат да бъдат прекосени.
       <!-- Номер пагараф: 19 -->
       <p>
        Тази позиция на социалистите е била потвърдена на коалиционния съвет от лидера Корнелия Нинова, което означава, че и това решение ще зависи от гласовете на опозицията. "Имаме информация, че ГЕРБ и ДПС ще подкрепят това решение", каза в неделя пред "Нова телевизия" съпредседателят на ДБ Атанас Атанасов.
       </p>
       <!-- Номер пагараф: 20 -->
       <p>
        Подобно проекторешение беше внесено и от ГЕРБ в парламента. От управляващата коалиция уточниха, че ако Народното събрание приеме такова решение, то ще е само за даване на мандат на правителството, а след това кабинетът ще решава каква точно военна помощ да изпрати в Украйна без санкцията на Народното събрание.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 21 -->
       <p>
        По този начин управляващите са решили да опитат да "замаскират" различията си и в крайна сметка "всички ще могат да изразят позиции и помощ все пак да се изпрати". Основната идея е, че ако решението се подкрепи в пленарната зала, а после се прецизира от кабинета, БСП, които имат четирима министри, ще могат да твърдят, че са се противопоставили, но гласовете им няма да се окажат решаващи за прокарване на решението.
       </p>
       <!-- Номер пагараф: 22 -->
       <h3>
        Сблъсък и за Северна Македония
       </h3>
       <p>
        Другата конфликтна тема също очаквано е вдигането на ветото върху преговорите на Северна Македония за членство в ЕС. Въпросът беше обсъждан и на предишния съвет на коалицията, когато премиерът Кирил Петков е заявил желанието това да стане до края на френското председателство, което приключва в края на юни. Намерението е било отпадането на ветото да бъде обявено на 24 май по време на отбелязването на делото на Кирил и Методий в Рим, на което присъстват делегации от България и Северна Македония. Такова решение обаче не беше постигнато и тогава, и на последния коалиционен съвет в неделя, на който Петков отново е поставил въпроса.
       </p>
       <!-- Номер пагараф: 23 -->
       <p>
        Против отново е БСП. От партията обясниха неофициално, че техният електорат няма да приеме "либерални екзотики" нито за Украйна, нито за Северна Македония. По време на обсъждането и Тошко Йорданов заявил, че лидерът на "Има такъв народ" Слави Трифонов "няма да може да бъде убеден да подкрепи такова решение".
       </p>
       <!-- Номер пагараф: 24 -->
       <h3>
        На хоризонта - регулатори, квоти и др.
       </h3>
       <p>
        Напрежението около БНБ е довело и до друг разговор между лидерите. Става въпрос за предстоящото попълване на парламентарните квоти в различни регулаторни органи като Съвета за електронни медии (СЕМ), Комисията за защита на конкуренцията (КЗК), Националният осигурителен институт (НОИ) и други.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 25 -->
       <p>
        "Продължаваме промяната" са предложили занапред всички кандидатури, които следва да излъчва парламентът, първо да се обсъждат в рамките на коалиционен съвет. Той пък да заседава всяка седмица. От БСП обясниха, че решението привидно е било прието, но от реакциите на партньорите не е станало ясно как ще се разпределят квотите. "В СЕМ се освобождават две места от квотата на Народното събрание, но ПП, ДБ и ИТН настояват да имат представител. Така че и по този въпрос предстои вътрешнокоалиционна битка.
       </p>
       <!-- Номер пагараф: 26 -->
       <p>
        Единственото ясно е, че
        <strong>
         засега промените в антикорупционната комисия КПКОНПИ "няма да се бързат",
        </strong>
        въпреки че при договаряне на управлението преформатирането на органа беше в "спешните приоритети" на правителството.
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
