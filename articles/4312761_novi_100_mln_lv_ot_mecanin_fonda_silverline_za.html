<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/biznes/kompanii/2022/02/18/4312761_novi_100_mln_lv_ot_mecanin_fonda_silverline_za/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Нови 100 млн. лв. от мецанин фонда Silverline за изстрелване на десетина компании
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Нови" class="img-fluid" silverline="" src="https://img.capital.bg/shimg/zx952y526_4312919.jpg?v=1645110183"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <!-- Каре Темата накратко  -->
       <div class="storyOverview">
        <div class="storyOverview__heading">
         Темата накратко
        </div>
        <ul class="storyOverview__list pl-3">
         <li class="storyOverview__item">
          Мецанин фондът Silverline Capital започва да финансира малки и средни предприятия след дълга процедура на Фонда на фондовете.
         </li>
         <li class="storyOverview__item">
          Дълговите или капиталови инвестиции трябва да се направят до края на 2023 г.
         </li>
         <li class="storyOverview__item">
          Фондът ще влага между 2.5 и 7 млн. евро в компания.
         </li>
        </ul>
       </div>
       <hr/>
       <!-- Номер пагараф: 2 -->
       <p>
        Близо пет години. Толкова време отне създаването и заработването на първия български мецанин фонд за инвестиции в растящи средно големи компании. След
        <a href="https://www.capital.bg/biznes/kompanii/2020/06/19/4080427_tezi_milioni_niama_da_sa_za_vas/" target="_blank">
         прекъсвания в избора
        </a>
        от страна на държавния Фонд на фондовете, който дава основното финансиране, Silverline Capital скоро ще започне подбор на
        <strong>
         местни дружества, в които да вложи почти 100 млн. лв. за две години
        </strong>
        .
       </p>
       <!-- Номер пагараф: 3 -->
       <p>
        Селектираните компании ще получат финансиране между 2.5 и 7 млн. евро, с които да разширят дейността си. Средствата ще бъдат отпускани под различни форми - дялово и дългово (мецанин) финансиране и комбинации от тях.
       </p>
       <!-- Номер пагараф: 4 -->
       <p>
        Silverline е най-големият от създадените дотук структури за дялови инвестиции с пари от европейските фондове, управлявани от държавната структура. И на практика първият, който ще предложи възможности за мецанин финансиране - като цяло непознат на българския пазар инструмент, който попада между капиталовото и дълговото инвестиране (виж карето).
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <!-- Каре wide -->
       <div class="card newsbox-wide">
        <div class="card-body">
         <h3>
          Особености на мецанин финансирането
         </h3>
         Мецанин финансирането е вид капиталов ресурс между дълговото (с по-нисък риск) и дяловото (с по-висок риск) инвестиране. Оттам идва и името му - мецанинът е полуетаж, обикновено над партера. Разглежда се като своеобразен инструмент за проектно финансиране, което служи за постигането на определена цел и след това може да бъде заменен с по-евтин капитал - например банков заем. Инструментът позволява на компаниите да получат средствата, без това да е свързано с разводняване на собствеността им.
         <br/>
         <br/>
         Характерно за мецанин финансирането е гъвкавото структуриране на сделките, съобразено с конкретните нужди, парични потоци и стратегия за развитие на отделните компании. Заради риска, лихвите обикновено са по-високи в сравнение с банковите заеми.
        </div>
       </div>
       <!-- Номер пагараф: 6 -->
       <p>
       </p>
       <h3>
        <strong>
         100 милиона лева към бизнеса
        </strong>
       </h3>
       Средствата в Silverline Capital са
       <strong>
        основно публичен ресурс - 38.5 млн. евро идват през държавния Фонд на фондовете (ФнФ) от оперативна програма "Иновации и конкурентоспособност"
       </strong>
       . В допълнение към това самото дружество "Силвърлайн партнърс", което беше избрано за фонд мениджър, влага 1 млн. евро, а още 3.3 млн. евро са привлечени от частни инвеститори - няколко физически лица, предимно успешни български предприемачи, пояснява Евгени Ангелов, управляващ партньор във фонда. А на ниво компания при всяка една от сделките трябва да бъдат привлечени още 20% частни инвестиции, така че крайното съотношение публичен - частен ресурс да е 70:30. Тоест цялата сума, която ще бъде инвестирана през фонда, е от порядъка на 55 млн. евро.
       <!-- Номер пагараф: 7 -->
       <p>
        Със средствата ще бъдат финансирани най-малко 10 малки и средни предприятия, посочват от ФнФ. Заради забавянията в структурирането на мецанин фонда екипът му ще разполага с по-кратък период, в който трябва да направи инвестициите - до края на 2023 г. Затова и вече активно проучват потенциални възможности, като по думите на Ангелов
        <strong>
         до момента са разгледали около 70 компании от различни сектори, като с 2-3 от тях се водят по-сериозни разговори
        </strong>
        . Самият мецанин фонд е създаден със срок на съществуване до 2031 г., а целевата му годишна възвращаемост е 15% до 20%. А от ФнФ посочват, че на базата на резултатите от дейността му и след допълнителен пазарен анализ се предвиждат още такива фондове със средствата по европейските програми от новия програмен период 2021 - 2027.
       </p>
       <h3>
        <strong>
         Експортни и нишови предпочитания
        </strong>
       </h3>
       От екипа на Silverline поясняват, че извън обичайните секторни изключения като цигари, алкохол, хазарт и т.н., няма забранени сфери и разглеждат бизнеси от различни отрасли. Но все пак
       <strong>
        с особен интерес гледат на компании за услуги с потенциал за излизане на външни пазари (т.нар. exportable services), както и на различни нишови производства. "Също така фрагментирани пазари, където имаме потенциал за консолидация
       </strong>
       - чрез придобивания, сливания или цялостно разрастване на една компания", казва Диана Аладжова, партньор в Silverline Capital.
       <!-- Номер пагараф: 8 -->
       <p>
        "Като цяло нашият фокус е върху установени компании", допълва тя. И тъй като идеята на фонда е да помогне на такива предприятия да пораснат допълнително, мениджърите му ще търсят дружества с вече доказан бизнес модел и потенциал за лидерска позиция в съответния пазарен сегмент.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        Минималният размер на инвестицията, която Silverline може да прави - поне 2.5 млн. евро, пък води и до това, че
        <strong>
         от фонда залагат граница от поне 3 млн. евро годишни приходи за размер на компаниите, които ще подкрепят
        </strong>
        . Идеята е да са постигнали пазарни позиции, които да им позволят да усвоят такъв обем финансиране, обяснява Аладжова.
       </p>
       <!-- Номер пагараф: 10 -->
       <p>
        По-големите единични суми (т.нар. ticket), които се насочват към всяко от подкрепените дружества, са характерна отличителна черта на фондовете, които инвестират в компании в зрял етап на развитие. Допреди година на практика такива в България липсваха, което принуждаваше дружествата, преминали вече първоначалните етапи на растеж и нуждаещи се от по-големи инвестиции, да търсят такива от международни източници. Проблемът е, че за големите чуждестранни (основно западни) инвеститори българският пазар все още е доста малък и често остава под радара. Сега този пазарен вакуум постепенно започва да се запълва - освен Silverline, от средата на миналата година работа започна и
        <a href="https://www.capital.bg/biznes/kompanii/2021/06/16/4221941_pari_i_rastej_za_naprednali/" target="_blank">
         вторият фонд за дялови инвестиции на BlackPeak Capital
        </a>
        , който ще финансира с между 5 и 10 млн. евро компании от България и Югоизточна Европа. Разликата е, че при BlackPeak Southeast Europe Growth Equity Fund инвестициите са изцяло под формата на дялов капитал, докато Silverline Capital ще се използва микс от капиталови и дългови инструменти.
       </p>
       <h3>
        <strong>
         Свободен кеш за растеж
        </strong>
       </h3>
       Основното предимство на този тип сделки е, че
       <strong>
        позволяват на предприемачите да получат разполагаеми парични средства, без това да е свързано с преотстъпване на част от собствеността
       </strong>
       в компанията. Финансирането се структурира така, че включва заемен компонент и компонент, свързан с капитала на компанията - например конвертируем дълг или варанти (инструменти, които дават право, но не и задължение на притежателите им да запишат акции на компанията при определена цена). Този тип хибридно финансиране осигурява на бизнеса алтернатива на банковото кредитиране. Разликата е, че заради по-високия риск, цената също е по-висока в сравнение с банков заем, но за сметка на това пък дава по-голяма гъвкавост.
       <!-- Номер пагараф: 11 -->
       <p>
        "Чрез гъвкаво структуриране на сделките целим
        <strong>
         да освободим паричен поток на компанията, така че тя да може да постигне целите си за растеж. Това включва възможнст голямата сума да е дължима накрая, при падежа на заема.
        </strong>
        Сделките с алтернативни инструменти всъщност позволяват една доста по-добра организация и управление на паричните потоци при бързо растящи компании", обяснява Диана Аладжова. Обикновено при мецанин финансирането срокът на сделката е по-дълъг в сравнение с банковите инвестиционни кредити, но в зависимост от конкретните нужди може да се договарят и различни срокове. "Във визията е, че компанията използва получените пари, докато постигне целите си за растеж и изплати предните си заеми, като в момента, в който вече има готовност, може да рефинансира мецанина с банков дълг с по-ниска лихва. Нашата роля е да дадем този първоначален тласък на компанията да се развие, да се установи като по-голям играч на пазара, да увеличи маржовете и след това вече да се разплати с нас", посочва тя.
       </p>
       <!-- Номер пагараф: 12 -->
       <!-- Каре wide -->
       <div class="card newsbox-wide">
        <div class="card-body">
         <h3>
          Екип
         </h3>
         Управляващ партньор на Silverline Capital е Евгени Ангелов, който беше зам.-министър на икономиката, икономически съветник на президента, а в момента оглавява Българската асоциация за дялово и рисково инвестиране, като освен това е и партньор във фонда Postscriptum Ventures. Инвестиционният екип на Silverline Capital включва още Диана Аладжова (инвестиционен мениджър в Empower Capital) и Лойд Шулц (мениджър в британския мецанин фонд партньор Syntaxis Capital). В обединението влиза и "Ривър Стикс кепитъл" на предприемача Елвин Гури.
        </div>
       </div>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
