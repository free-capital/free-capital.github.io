<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/politika_i_ikonomika/sviat/2022/04/05/4332562_slujiteli_osnovaha_purviia_profsujuz_v_amazon/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Служители основаха първия профсъюз в Amazon
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Служители" amazon="" class="img-fluid" src="https://img.capital.bg/shimg/zx952y526_4332748.jpg?v=1649148987"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Служителите на Amazon в логистичния център JFK8 в Стейтън айлънд, Ню Йорк, отчетоха исторически успех за синдикалното движение в САЩ, след като сами организираха първата местна профсъюзна структура в рамките на компанията, която е вторият най-голям американски работодател. Идеята за създаване на синдикат е била подкрепена от 2654 от работниците в склада, а 2131 са гласували против, съобщи The Guardian.
       </p>
       <!-- Номер пагараф: 2 -->
       <p>
        Резултатът в Стейтън айлънд е първият успешен опит за организиране на служителите в историята на Amazon, която е работодател на 1 млн. американци, и е постигнат след неравна битка с компанията, която се опитва да предотврати формирането на профсъюзи. Зараждащият се Amazon Labor Union (ALU) няма подкрепа от установена голяма национална организация, а е по инициатива на бивши и настоящи служители на компанията. Работниците на Amazon в Стейтън айлънд настояват за по-дълги почивки, платен болничен при трудови инциденти и почасова заплата от 30 долара, докато минимумът, който компанията предлага, е малко над 18 долара на час. Средната заплата в района е 41 долара на час според анализ на Бюрото за преброяване на населението на САЩ, цитиран от Guardian.
       </p>
       <!-- Номер пагараф: 3 -->
       <p>
        Amazon се съпротивлява яростно на опитите за сдружаване на работниците. Документи показват, че компанията е похарчила около 4.2 млн. долара миналата година за консултанти, за които се твърди, че са наети да разубеждават служителите от идеята за обединение. От компанията заявяват, че предлаганите от тях нива на заплащане са конкурентни, а служителите получават и други предимства като здравно осигуряване от първия си работен ден. "Отговорът не е в създаването на синдикати", каза говорител на компанията след гласуването.
       </p>
       <!-- Номер пагараф: 4 -->
       <h3>
        Неуспешен опит в Алабама
       </h3>
       <p>
        В същото време след подобни усилия в логистичния център на Amazon в Бесемер, Алабама, служителите отхвърлиха сформирането на синдикат, но предстои оспорване на гласове.
        <a href="https://www.capital.bg/biznes/kompanii/2022/03/26/4328037_rabotnicite_v_amazon_ne_se_otkazvat_ot_suzdavane_na/" target="_blank">
         Резултатите са от ново гласуване, след като американският регулатор за труда NLRB нареди повторение
        </a>
        поради съмнения за нарушения от страна на Amazon. Подкрепящите профсъюза работници казват, че искат по-добри условия на труд, по-дълги почивки и по-високи заплати. Редовните служители на пълен работен ден в съоръжението в Бесемер печелят минимум 15.80 долара на час, което е малко над средните 14.55 долара на час за града.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <h3>
        Как двама служители успяха там, където големите организации се провалиха
       </h3>
       <p>
        При появата на първите случаи на коронавирус в склада JFK8 през март 2020 г. Крисчън Смолс и Дерик Палмър, главни инициатори на синдикалното движение, повдигат пред мениджърите въпроса за сигурността. Те са разтревожени за растящия брой заболели и липсата на мерки от страна на ръководството. По това време Amazon не прекъсва дейността си и твърди, че спазва стриктни мерки за предпазване на персонала. През пандемията дейността на компанията значително се разраства и приходите скачат поради по-високото търсене на доставки по домовете.
       </p>
       <!-- Номер пагараф: 6 -->
       <p>
        Amazon уволнява Смолс през март, след което той и Палмър започват да планират учредяването на профсъюза. Това е началото на 11-месечната им битка с Amazon. Документи, цитирани от The New York Times, разкриват, че компанията е била притеснена от инициативата им и е сформирала екип за реакция от 10 отдела, включително от охранителното звено. Amazon се бори срещу профсъюзите от години, смятайки ги за заплаха за своя бизнес модел. Способността ѝ да доставя бързо пратките до потребителите се основава на огромна верига от ръчен труд, която се следи до секундата.
       </p>
       <!-- Номер пагараф: 7 -->
       <p>
        Първото голямо предизвикателство пред организаторите е събирането на необходимите подписи. Те изграждат присъствие в социалните мрежи и инициират кампании в подкрепа на служители в затруднение. Синдикалистите подават редица сигнали до NLRB, че Amazon нарушава правата им за самоорганизиране, като някои от тях стигат до административен съд. През февруари Смолс носи обяд за служителите, но бива арестуван за влизане с взлом, тъй като вече не работи в компанията. Ходът на Amazon има обратен ефект и само засилва подкрепата за профсъюза.
       </p>
       <!-- Номер пагараф: 8 -->
       <p>
        Според Смолс инициативата е струвала 120 хил. долара, събрани чрез GoFundMe. "Започнахме само с две маси, два стола и палатка", казва той. Нискобюджетното усилие за самоорганизиране се оказва по-успешно от тези на големите национални синдикални структури. Това отчасти се дължи на улавянето на подходящия момент - стегнат пазар на труда и политическа подкрепа за синдикалното движение. Това може да е начало на промяна за американското работническо движение. Организирането все повече ще идва отвътре по примера на Смолс, а не от големи външни организации. Най-трудната част за неопитното ръководство на новия съюз предстои - вероятно оспорване на вота от Amazon и трудни преговори за колективни договори.
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
