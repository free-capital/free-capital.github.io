<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/politika_i_ikonomika/bulgaria/2022/02/28/4317768_voenniiat_ministur_padna_jertva_na_voinata_v_ukraina/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Военният министър падна жертва на "операцията" в Украйна
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Военният" class="img-fluid" src="https://img.capital.bg/shimg/zx952y526_4317763.jpg?v=1646063350"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <!-- Каре wide -->
       <div class="card newsbox-wide">
        <div class="card-body">
         Статията е допълнена в 17.36 с обявеното от премиера Кирил Петков решение да предложи Тодор Тагарев за министър на отбраната
         <br/>
         <br/>
         Статията е допълнена в 15 ч. с позиция на президента Румен Радев
        </div>
       </div>
       <!-- Номер пагараф: 2 -->
       <p>
        Военният конфликт между Русия и Украйна взе първата си политическа жертва в България. В понеделник сутринта премиерът Кирил Петков заяви, че иска оставката на министъра на отбраната Стефан Янев. На извънредното заседание на Министерския съвет в понеделник следобед стана ясно и кой ще наследи Янев на поста - това е проф. Тодор Тагарев. Снощи Янев заяви, че няма да си подаде сам оставката, а ще остави на партията, която го е издигнала, да го смени.
       </p>
       <!-- Номер пагараф: 3 -->
       <p>
        Във вторник в 11 часа парламентът ще гласува предложението на премиера за нов министър.
       </p>
       <!-- Номер пагараф: 4 -->
       <h3>
        Защо си тръгва Янев
       </h3>
       <p>
        Уволнението на военния министър Янев, който беше издигнат за министър от квотата на "Продължаваме промяната", идва след поредица от негови изказвания, които рязко се разминаваха с политическия курс на правителството по повод военната агресия на Русия над Украйна. От началото на конфликта в различни свои изявления Янев наричаше нахлуването на руските войски в страната "специална операция" с обяснението, че руският президент Путин така я наричал и посъветва журналистите да се въздържат от термина "война". Ден след руската инвазия в Украйна Кремъл забрани на руските медии да употребяват думата война.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        Позициите на Янев предизвикаха сериозни критики първо в социалните мрежи, главно сред привържениците на една от партиите в управляващата коалиция - "Демократична България". Във фейсбук дори тръгна подписка с искане за оставката му. А в петък по време на участието на Янев в предаването "Панорама" те организираха и протест пред БНТ с това искане.
       </p>
       <!-- Номер пагараф: 6 -->
       <p>
        Остро критични изказвания имаше и от политици от "Демократична България". Депутатът от обединението Ивайло Мирчев нарече "тежка неадекватност" поведението на Янев. "Господин Янев в първия ден след започването на войната в Украйна беше според нас леко объркан в оценките си и в това какви термини трябва да се използват. Ние сме притеснени от неадекватността на министъра на отбраната в момент, когато целият свят е във война с тежкия диктатор", каза той пред БНТ в събота. Мирчев обвини Янев, че използва терминологията на руския президент Владимир Путин.
       </p>
       <!-- Номер пагараф: 7 -->
       <p>
        Въпреки острите критики обаче Янев продължи да държи на позицията си, че за конфликта в Украйна не трябва да се използва думата "война". Заедно с това направи и доста странна интерпретация на исканията за оставката му. "Искат я хора от коалицията, които подкрепят правителството. Странно дали си задават въпроса, искайки оставката на член на кабинета, имат ли идея дали това ще промени цялата конструкция? Ще може ли парламентът да произведе ново правителство, или се отива на избори", почти в прав текст заплаши Янев, че без него правителството ще се разпадне.
       </p>
       <!-- Номер пагараф: 8 -->
       <p>
        Първият знак, че оставка все пак ще има беше в неделя, когато на извънреден брифинг за решението на правителството за изпращане на хуманитарна помощ за Украйна премиерът Кирил Петков се появи заедно с началника на отбраната Емил Ефтимов. Късно вечерта в неделя пък Янев публикува дълъг пост във фейсбук, в който продължи да настоява, че България трябва да спазва неутралитет, и намекна за напускането си на кабинета. "България няма нужда да демонстрира проруска, проамериканска или проевропейска позиция. България трябва и според мен е длъжна да демонстрира позиция в защита на националните си интереси", заяви той, предизвиквайки нова вълна от реакции и най-вече въпроса какво означава България като член на ЕС да няма "проевропейска" позиция. Искането за неутралитет и излизане от НАТО е и една от основните претенции на Путин към страните от Източна Европа.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        "Не очаквайте аз да подам оставка в тази геополитическа ситуация. Отговорностите ми на министър на отбраната не го предполагат. Доколкото оставката ми е въпрос вече единствено на процедура, разчитам на коалиционните "партньори" и политическата сила, която уж ме подкрепяше, да придвижат нещата по съответния ред", написа още във фейсбук Стефан Янев и посъветва българските граждани да чуят мотивите за отстраняването му, "след което ще имат и възможността да проследят какви решения ще се взимат в сферата на отбраната."
       </p>
       <!-- Номер пагараф: 10 -->
       <h3>
        Мотивите на премиера за оставката
       </h3>
       <p>
        "Никой министър няма право на собствена външна политика, особено по фейсбук. Никой министър няма право да казва, че неговото оставане е функция на стабилността на това правителство. Това правителство няма да гони стабилност, а правилни действия и принципни позиции. Мой министър не може да ползва думичката "операция" вместо война", заяви в понеделник премиерът Кирил Петков.
       </p>
       <!-- Номер пагараф: 11 -->
       <p>
        За пореден път той заяви, че националният интерес на България е един и той е, когато "имаме два славянски народа и единият атакува другия без причина, да не навеждаме глава".
        <strong>
         "Идеята, че България трябва да е по-ниска от тревата, не е националният интерес", каза премиерът
        </strong>
        . "В момента войници на по 18 години се стрелят в студа и не знаят защо. Тук изобщо не става въпрос за руския народ, аз имам много приятели в Русия, които в момента се чудят какво се случва. Тук става въпрос за един диктатор, който взе ужасяващи решения. Вече няколко хиляди са убитите от двете страни", добави той.
       </p>
       <!-- Номер пагараф: 12 -->
       <h3>
        Кой ще наследи Янев
       </h3>
       <p>
        Наследникът на Янев ще бъде бившият военен министър от служебния кабинет на Марин Райков Тодор Тагарев (
        <em>
         Кой е Тагарев виж карето по-долу
        </em>
        ). Името му беше обявено от премиера след извънредното заседание на правителството в понеделник.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <p>
        Тагарев се сочеше като една от кандидатурите за министър на отбраната в правителството на Кирил Петков, защото участваше като експерт от "Продължаваме промяната" по време на преговорите за съставяне на кабинет. Съпротивата срещу него от хората около президента Румен Радев обаче беше изключително сериозна.
       </p>
       <!-- Номер пагараф: 14 -->
       <h3>
        Ще има ли трус в коалицията
       </h3>
       <p>
        Въпреки смяната на Янев, който се смяташе за министър от квотата на президента Радев, не се очаква оставката му да предизвика трус в коалицията. Кирил Петков заяви, че тя е съгласувана с останалите партньори от управляващата коалиция. На коалиционен съвет беше взето и решението кой да го замени.
       </p>
       <!-- Номер пагараф: 15 -->
       <p>
        Пред "Нова TV" в понеделник сутринта Ивайло Мирчев посочи, че "управляващата коалиция е стабилна". Запитана за оставката на Янев ден преди това, Корнелия Нинова каза, че решението е на "Продължаваме промяната", защото е министър от квотата на тази политическа сила. Отношение по оставката на Янев на този етап не са изразили от "Има такъв народ".
       </p>
       <!-- Номер пагараф: 16 -->
       <p>
        Другият ключов въпрос е, как ще се отрази отстраняването на Янев на отношенията между управляващите и президента Румен Радев. Часове след изявлението на Кирил Петков, че ще поиска оставката на военния министър, от прессекретариата на държавния глава разпространиха позиция, която по стил и съдържание в голяма степен се припокрива с изявлениено на Янев във фейсбук от неделя вечерта. "Смяната на министъра на отбраната в разгара на военна криза в съседство е риск, отговорността за който ляга върху управляващата коалиция. В избора на министър множзинството трябва да се ръководи от разбирането за суверенитет, професионална компетентност и способност да се отстоява българския интерес", се казва в позицията на Радев. И отново, както и в позицията на Янев, без този интерес да бъде дефиниран ясно.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 17 -->
       <!-- Каре wide -->
       <div class="card newsbox-wide">
        <div class="card-body">
         <h3>
          Кой е Тодор Тагарев
         </h3>
         Проф. Д-р Тодор Тагарев е бивш министър на отбраната в служебното правителство на Марин Райков през 2013 г. Завършил е Висшето военновъздушно училище "Георги Бенковски" в Долна Митрополия. Завършва Командно-щабния колеж на военновъздушните сили на САЩ през 1994 г., а пет години по-късно става старши научен сътрудник II степен (доцент) по приложение на принципите и методите на кибернетиката. От 2014 г. е професор по същата специалност.
         <br/>
         <br/>
         От 2005 до 2008 година е член на Борда за изследвания и технологии на НАТО и национален представител в неговия панел "Системни анализи и проучвания". Интересно е, че през 2016 г. е назначен за директор на Института по отбрана "Проф. Цветан Лазаров", но само година по-късно е освободен от тогавашния служебен военен министър Стефан Янев.
        </div>
       </div>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
