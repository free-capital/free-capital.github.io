<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/politika_i_ikonomika/redakcionni_komentari/2022/04/01/4330960_bulgariia_moje_da_padne_bez_nito_edin_izstrel/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      България може да падне без нито един изстрел
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="България" class="img-fluid" src="https://img.capital.bg/shimg/zx952y526_4331484.jpg?v=1648761609"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Едва ли сте обърнали внимание на откриването на една нова църква в Москва преди две години, но в това събитие може да се прочете много не само за Русия, но и за бъдещето на Европа, включително и България.
       </p>
       <!-- Номер пагараф: 2 -->
       <p>
        <strong>
         През 2020 г. беше тържествено осветен "военният" храм "Възкресение Христово"
        </strong>
        . Стълбите към него са направени от разтопени германски танкове от Втората световна война, обиколката на големия му купол е 19.45 м, годината на победата в същата война, камбанарията е висока 75 метра, понеже църквата е завършена в годината, когато се навършват 75 години от края на войната. Има стъклописи със сцени от окупацията на Крим през 2014 и изпращането на руски войски в Сирия, а при откриването и мозайка с лицата на Путин, военния му министър Шойгу и шефа на ФСБ, впоследствие свалена (но запазена!) по настояване на руския президент.
       </p>
       <!-- Номер пагараф: 3 -->
       <p>
        В тази църква се вижда много добре новата руска идеология, която режимът на Путин се опитва да наложи през последните години. Тя е смесица от източноправославна митология (тип
        <strong>
         "Москва е призвана да бъде "Третият Рим" и да гарантира оцеляването на християнската цивилизация, застрашена от западния либерализъм"
        </strong>
        ) и агресивен милитаризъм. Много опростено казано, тази идеология казва, че Русия е богоизбрана държава с една проста цел - да спаси света от покварата. Ако трябва - насила.
       </p>
       <!-- Номер пагараф: 4 -->
       <p>
        Тези послания са доста неубедителни и това е много добра новина за България. През последните векове Русия редовно иска да контролира ако не света, то поне континентите, на които има територии - Европа и Азия. Или ако не целите континенти, то поне близките до нея държави. Това се случва почти непрекъснато от XVII век насам. Русия обаче никога не е имала нито икономическия, нито военния, нито човешкия потенциал да окупира и контролира ефективно териториите, които отговарят на амбициите й. Затова тя има нужда от нещо друго - контролирани от нея режими, които да защитават интересите й.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        Тази концепция е формулирана първо от руския цар Петър Велики, който се опитва да направи сухоземен път до Индия, за да конкурира тогава най-мощната империя - Великобритания.
        <strong>
         По пътя натам руската държава буквално си купува лоялността на ханове и цели азиатски кланове. Корупцията още тогава е един от най-успешните инструменти на руското влияние. По същия начин княз Потьомкин присъединява полуостров Крим за царица Екатерина, като подкупва татарските водачи.
        </strong>
       </p>
       <!-- Номер пагараф: 6 -->
       <p>
        От началото на ХХ век обаче Русия (ребрандирана като Съветски съюз) открива нещо много по-добро - конвертируема идеология, през която да печели влияние по света. Комунизмът става привлекателен за цяло поколение млади - работници и интелектуалци в Европа, Южна Америка, Азия. Мрежата от "братски" комунистически партии в Източна Европа дава възможност на Русия да инсталира марионетни режими, които да обучи на репресии, за да запазят властта си и да защитават интересите им. Лоялността към комунизма е лоялност към неговата родина - Русия.
       </p>
       <!-- Номер пагараф: 7 -->
       <p>
        През последните 15 години Москва се опитва да направи същото. Новата идеология не е борбата с капитализма, а с либералните принципи и европейската интеграция. Новите комунистически партии са националистите. Кремъл доказано финансираше през годините кресливи радикали в цяла Европа. Това обаче не постигна голям успех.
       </p>
       <!-- Номер пагараф: 8 -->
       <p>
        Новата руска идеология в повечето държави е пълен провал. Така беше дори и в Украйна, където Москва си представяше, че под дулата на танковете хората ще се затичат с цветя към майка Русия и нейните истински ценности, а властта ще се поеме от дълго финансираните от Кремъл партиите. Оказа се много различно. Без реална "пета колона" - помощ отвътре, Путин няма нито военния, нито икономическия потенциал да окупира Украйна.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        Това показва и най-големия риск за България в тази ситуация. Той не е само военен. Дори и Путин да разпореди военна операция насам, той няма да може да направи нищо без подкрепа отвътре. Добрата новина за България е, че сегашната руска идеология е слаба и в някаква степен абсурдна. Сериозният риск тук обаче е Москва да използва тактиката от XVIII век - да мине през мащабните корупционни мрежи, които контролират някои от големите български партии, съдебната система и част от медиите.
        <strong>
         Свободата и независимостта на България да бъдат купени без нито един изстрел.
        </strong>
       </p>
       <!-- Номер пагараф: 10 -->
       <p>
        Основната ни тема тази седмица е за петата колона на Русия в България - вижте я
        <a href="https://www.capital.bg/politika_i_ikonomika/bulgaria/2022/04/01/4330938_rusiia_v_bulgariia_gaz_korupciia_i_peta_kolona/" target="_blank">
         тук
        </a>
        .
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
