<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/politika_i_ikonomika/bulgaria/2022/03/15/4324331_vajno_e_da_se_razkazva_za_hora_koito_sa_uspeli_bez_da/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Инвестиционен банкер: В България е важно да се разказва за хора, които са успели, без да крадат
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Инвестиционен" class="img-fluid" src="https://img.capital.bg/shimg/zx952y526_4324380.jpg?v=1647352575"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        "Сделките в района ни не са спрели, но финансирането е много по-трудно. Има забавяне, защото банките искат гаранции. За тях най-важното е да подсигурят собствените си активи и чак след това да търсят начин да финансират нови проекти." Това обясни Божидар Джелич, управляващ директор на банка Lazard за Централна и Източна Европа, от сцената на Годишната среща на бизнеса и правителството. Той участва в панел на тема инвестиции и правни механизми, в който участваха още министърът на иновациите и растежа Даниел Лорер и министърът на правосъдието Надежда Йорданова.
       </p>
       <!-- Номер пагараф: 2 -->
       <p>
        "Има го и въпроса с руските активи. "Челси" е най-очевидния пример. Руският собственик там Роман Абрамович няма да получи и един паунд от цялата сделка, но дори в този случай банките искат допълнителни гаранции от британското правителство, за да финансират сделката. Никой не очакваше, че Путин ще направи това, нито че украинците ще се окажат толкова смели. Така че е трудно да правим прогнози", каза още Джелич.
       </p>
       <!-- Номер пагараф: 3 -->
       <p>
        Като препоръка към новото правителство бившият финансов и образователен министър на Сърбия каза, че е "добър момент да се покажат нови лица и идеи", и посъветва да се разказват повече добри истории, които да променят стереотипите както вътре в страната, така и навън."Може би е важно да разказвате за хора, които са успели, без да крадат", припомни Джелич. Според банкера най-важният инструмент за инвестиране в България са успешните българи.
       </p>
       <!-- Номер пагараф: 4 -->
       <p>
        Но България и страните от региона все още имат много да наваксват. "Когато бях министър на образованието на Сърбия, отидох в Силициевата долина и говорих с изпълнителния директор на една от големите компании там. Предложих му данъчни облекчения и преференции, но той не ме слушаше. Каза ми - аз имам 3 млрд. долара наличен кеш, не ми трябват данъчни облекчения. Трябват ми 200 софтуерни инженери, които да знаят този и този език, да говорят добър английски и да могат да работят в мултикултурна обстановка. Дай ми това и няма нужда да преговаряме, аз ще дойда и ще ви платя за това. Прибрах се в Белград и познайте колко инженери намерих? 12. Всички искаме да сме Ирландия и Израел, но реалността засега е, че има само едни Ирландия и Израел", каза той.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        Влизането в еврозоната, твърди Джелич, ще доведе до повече яснота сред инвеститорите. "Влизането в еврозоната няма да промени много на практика, но инвеститорите не разбират валутния борд. Опитвал съм се да им обясня много пъти, но те не разбират и не смятат, че търгуват с евро, въпреки вързания курс."
       </p>
       <!-- Номер пагараф: 6 -->
       <h3>
        По-бързо и ефективно производство по несъстоятелност
       </h3>
       <p>
        Министърът на правосъдието Надежда Йорданова коментира по време на панела, че основният проблем на съдебната система си остава липсата на усещане за справедливост. "Българският народ, инвеститорите - чуждестранни и български, нямат такова усещане. Една от причините за това е, че ние нямаме работеща прокуратура. Важните престъпления или не се разследват, или се оставят на трупчета", каза тя.
       </p>
       <!-- Номер пагараф: 7 -->
       <p>
        В момента правителството работи по закриването на специализираните структури в българското правосъдието, като освен върху тях фокусът на кабинета ще падне и върху някои пробизнес мерки.
       </p>
       <!-- Номер пагараф: 8 -->
       <p>
        "В условията на криза правната сигурност и бизнес климатът се нуждаят от още няколко неща - бързо и ефективно производство по несъстоятелност и правото на втори шанс за бизнеса. Това са две теми, които бяха неглижирани. Моят екип работи на много бързи обороти по тези теми и съвсем скоро ние ще се обърнем към вас", каза още Йорданова. Тя използва форума, за да подкани бизнеса да се включи активно в обсъждането на законопроектите.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <h3>
        Всички украинци ще могат да работят
       </h3>
       <p>
        Даниел Лорер, министър на иновациите и растежа, се присъедини към всеобщото мнение на сцената, че потенциалът на България може да се разгърне само при създаването на истинска правова държава.
       </p>
       <!-- Номер пагараф: 10 -->
       <p>
        Лорер, който работи по координацията на икономическите мерки за посрещането на украинци в България, добави, че министерството му вече е завършило някои от анализите за икономическото състояние на страната. "Заедно с всички работодателски организации в България направихме анализ на пропастта от работната ръка, която е необходима на страната. Точните числа ще дадем утре, но пропастта е огромна и всички украинци, които искат да работят в България, ще могат да го направят", обеща той.
       </p>
       <!-- Номер пагараф: 11 -->
       <p>
        Лорер обаче добави: "Ние не се залъгваме, че тяхното приемане ще бъде лесно административно - администрацията в България получаваше много пасивно отношение в последните десет години и тя логично е неефективна."
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
