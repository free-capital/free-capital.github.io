<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/politika_i_ikonomika/bulgaria/2022/03/15/4324306_ivan_krustev_za_purvi_put_v_post-suvetskoto/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Иван Кръстев: За първи път в постсъветското пространство срещу Путин не стои абстрактна идея, а друг човек
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Иван" class="img-fluid" src="https://img.capital.bg/shimg/zx952y526_4324336.jpg?v=1647349709"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Светът коренно се е променил с войната в Украйна, смята политологът Иван Кръстев, ръководител на Центъра за либерални стратегии и изследовател в Института по хуманитарни и социални науки във Виена. "Говорим за съвсем различна Европа икономически. Дори да се стигне до примирие, икономическите санкции за Русия, докато Путин е президент, ще продължат", каза Кръстев пред участниците в годишната среща на бизнеса и правителството във вторник, организирана от "Капитал". Той посочи още, че реалните преговори за спирането на войната текат на две места: "Едновременно преговарят руснаци и украинци, а в Рим американци и китайци - дали ще има китайска финансова и военна подкрепа за Русия."
       </p>
       <!-- Номер пагараф: 2 -->
       <h3>
        Невъзможният неутралитет
       </h3>
       <p>
        "Страни като Швейцария и Сингапур се включват във финансовите санкции срещу Русия. В този смисъл идеята, че някак си можеш да излезеш от историята и да се разхождаш като на селска гара, ми се струва като някаква илюзия", коментира Кръстев дали неутралитетът е адекватна позиция за настоящия конфликт. Друга гигантска промяна по думите му е огромната инвестиция от 100 млрд. евро в отбрана на Германия, която до този момент се е възприемала като мека сила и не е имала нито един дрон, тъй като ги счита за морален проблем. Той даде пример също с Финландия и Швеция и безпрецедентната военна помощ, която оказват на Украйна - със заключението, че това вече не са неутрални държави.
       </p>
       <!-- Номер пагараф: 3 -->
       <p>
        Според Кръстев в сегашния момент най-важно е колко устойчиви са обществата, посочвайки България, където нивото на недоверие в обществото е изключително високо. "Това недоверие по време на война може да бъде инструментализирано. Ако хората на нищо не вярват, по време на война реагират панически, защото нямат на какво да стъпят." А украинското общество, обратно, се е оказало обединено и устойчиво в момента на криза.
       </p>
       <!-- Номер пагараф: 4 -->
       <p>
        Според Иван Кръстев важността на наложените на Русия санкции не е толкова за да бъде наранена другата страна, а за да покажеш, че си готов да издържиш на ограничения в отстояване на някаква позиция. От тази гледна точка санкциите, които Германия подкрепи, въпреки че 55% от газа й идва от Русия, са драматични, но се обясняват и с отношенията на страната с Полша и балтийските републики. "Едно от нещата, за които не си даваме сметка, е как източноевропейските страни изведнъж станахме важни, защото сме фронтови държави. А на държава като Полша, която приема милион и половина бежанци, не можеш да й кажеш, че имаш лек проблем с цената на газа", посочи политологът.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <h3>
        Сравнение между две кризи
       </h3>
       <p>
        Според Кръстев двете поредни кризи - първо пандемията, а сега войната в Украйна, са ускорили вече случващи се процеси - геополитическо и икономическо напрежение, напрежение в технологичния сектор. По думите му всичко това го е имали и преди, но сега се случва в рамките на седмици. И идеята за връщане към нормалност вече я няма. Няма как да има връщане към старите обстоятелства след този конфликт, какъвто опит беше направен след пандемията. Като примери той посочи пълното инфраструктурно унищожение на Украйна и икономическото разрушение на Русия, включително бягството на руски специалисти в чужбина.
       </p>
       <!-- Номер пагараф: 6 -->
       <p>
        Според Иван Кръстев с COVID-19 на дневен ред се е завърнала социалната държава, а с войната в Украйна се е завърнала държавата на националната сигурност. Осъзнаването колко крехък е светът е ключово за тази промяна.
       </p>
       <!-- Номер пагараф: 7 -->
       <h3>
        Светът за бизнеса е напълно различен
       </h3>
       <p>
        Периодът на ускорена глобализация, започнал с обединението на Германия, свършва с разделението на Украйна, смята Иван Кръстев. "Мислехме си, че международните бизнеси нямат паспорти. Сега се оказва, че е важно къде принадлежите. Затова голяма част от западните компании напуснаха Русия в първия ден, в който войната започна. Мислехме, че бизнесът е много влиятелен. В момента на сблъсък се оказа, че бизнесът е последният, който има участие в това, което се случва - и това е вярно и на Запад, и в Русия." Това по думите му означава, че правенето на бизнес ще е в напълно различна среда - "вече имаш граници, които са видими или невидими, но съществуват". Оттук нататък големите компании ще бъдат много по-национални, а най-важното за правенето на бизнес в определена държава ще бъде политическата стабилност, смята политологът.
       </p>
       <!-- Номер пагараф: 8 -->
       <p>
        Според Кръстев ще се наложи коренно да се променят и курсовете, които се преподават в бизнес училищата. Особено засегнати от новите национални линии ще са технологичните компании, предимно с нарастващото разделение по оста Китай - САЩ, а предстоят и по-тежки регулации за тях, както и промени в света на криптовалутите.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <h3>
        Грешката на Путин
       </h3>
       <p>
        "Китай се надяваше, че ще има много по-различни отношения с Европейския съюз, отколкото със САЩ. Тази криза обаче много повече събра САЩ и ЕС заедно и изведнъж Китай се оказа много по-близко до Русия, отколкото най-вероятно биха искали", коментира политологът. Според него опцията за Китай оттук е да играе ролята на основен брокер в конфликта, тъй като Си Дзинпин може да влияе на Путин.
       </p>
       <!-- Номер пагараф: 10 -->
       <p>
        "Проблемът е, че руският президент абсолютно искрено вярва, че руснаците и украинците са един народ", коментира Кръстев. По думите му Путин вярва, че в Украйна има прозападен колониален елит, който, като падне, украинците ще посрещнат Русия с отворени обятия. Кръстев сравни отпора, който украинците дават на Русия, с начина, по който България се е била в българско-сръбската война.
       </p>
       <!-- Номер пагараф: 11 -->
       <p>
        Той коментира и ключовата роля на украинския президент Володимир Зеленски в настоящата ситуация. "Изведнъж се появява бивш комедиен актьор, който казва, че е готов да умре за страната си. В рамките на три-четири дни се създава обществена атмосфера, в която подкрепата за него достига 90%. И за първи път в постсъветското пространство срещу Путин не стои абстрактна идея, а реален човек. Хората са готови да вярват само на някого, готов да поеме личен риск", каза Иван Кръстев. По думите му случващото се в Украйна променя и обществения сантимент, с който западните елити са принудени да се съобразяват. Дори компании като Shell избраха да се откажат от бизнеса си с Русия заради общественото мнение.
       </p>
       <!-- Номер пагараф: 12 -->
       <h3>
        Добра и лоша новина за Путин
       </h3>
       <p>
        Путин е в ъгъла заради проблемите на руската армия, което е добра новина, но това го прави опасен, което е лоша новина, смята Кръстев. Нито Путин, нито елитът му са очаквали, че конфликтът ще се развие по такъв начин, а че ще бъде бърз преврат, вероятно без обсада на Киев. В сегашната ситуация, в която всички представи на Путин са се срутили, единственото, което той може да прави,е да демонстрира сила, но няма как да скрие войната изцяло. "Представете си промяната на живот за градската средна класа. Вече не може да летите никъде. Има страшно силни антируски настроения в Западна Европа. Целият ти живот е променен", посочи Кръстев и допълни, че масово протестират в Русия родителите на деца, които потенциално може да бъдат мобилизирани.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <h3>
        Изводите за България
       </h3>
       <p>
        В края на разговора политологът върна темата към вътрешната стабилност на обществата. "Едно общество трябва да знае за себе си какво иска. Във всяко общество има някакви разделения, но има някакви червени линии, които то си договаря вътрешно, и една от тях е какво не правиш в тази ситуация. "Усещането за мен е, че това е нещото, което сработи в Украйна. Второто най-важно е, че всички сме еднакво крехки. Никой не е защитен. Ако аз си мисля, че нещо не може да ми се случи, това не увеличава шанса нищо да не ми се случи", каза Кръстев на въпрос от залата какви изводи може да се направят за България от този конфликт.
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
