<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/politika_i_ikonomika/sviat/2022/04/03/4332037_ungariia_izbira_mejdu_avtokraciiata_na_orban_i/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Орбан спечели изборите в Унгария и разкритикува Зеленски
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Орбан" class="img-fluid" src="https://img.capital.bg/shimg/zx952y526_4332038.jpg?v=1648974026"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Унгарците избраха в неделя Виктор Орбан да управлява за четвърти пореден мандат, а лидерът на опозиционната коалиция "Обединени за Унгария" Петер Марки-Зай призна поражението. Изборите бяха важни, защото за първи път срещу управляващата партия "Фидес" се изправи обединена опозиция, но избирателите подкрепиха предпазливата позиция на Орбан по отношение на войната на Русия в Украйна и кампанията му за по-традиционни християнски ценности, отбелязва Reuters. Управляващата партия "Фидес" получава 53.1% от гласовете при 98% от преброяването, показват предварителните резултати. Опозиционният алианс, воден от Питър Марки-Зай, остава с 35%. В победната си реч Орбан разкритикува бюрократите в Брюксел и украинския президент Владимир Зеленски, като ги нарече "противници". "Това беше огромна победа, каза Орбан пред ликуващи привърженици в столицата Будапеща късно в неделя. Могат да го видят от Луната, но със сигурност и от Брюксел."
       </p>
       <!-- Номер пагараф: 2 -->
       <p>
        Унгария граничи с Украйна и досега е приела повече от половин милион бежанци. Орбан настоява, че като помага на хората, но отказва да доставя оръжия на Украйна, той държи Унгария извън войната. Украинският президент Володимир Зеленски многократно критикува политиката на Орбан. Когато бъде официално потвърдена от избирателната комисия на Унгария, победата ще бъде четвъртата поредна победа на Фидес от 2010 г. Националната избирателна комисия обяви, че според сегашните резултати "Фидес" ще има 135 места, мнозинство от две трети, а опозиционният алианс - 56 места. Повече от 200 международни наблюдатели следиха изборите в Унгария, заедно с хиляди доброволци от целия политически спектър. Избирателната активност достигна 68.69%, което почти съответства на рекордния брой гласоподаватели на последните национални избори през 2018 г.
       </p>
       <!-- Номер пагараф: 3 -->
       <p>
        През последните години Орбан открито заявяваше, че неговата партия "Фидес" е въвела "нелиберално" управление в Унгария, довело до критики от Европейската комисия за подкопаване на демократичните принципи и върховенството на закона. Той също така години наред поддържа близки отношения с руския президент Владимир Путин, който на 24 февруари нападна Украйна. Победата на Орбан може да го окуражи в амбицията му да изгради "нелиберална" държава, която според критиците е равносилна на подриване на демократичните норми, коментира агенцията. Лидерът на опозиционната коалиция "Обединени за Унгария" Петер Марки-Зай каза от своя страна, че победата на управляващата партия се дължи на мащабната ѝ пропагандна машина, в това число доминацията ѝ в медиите.
       </p>
       <!-- Номер пагараф: 4 -->
       <p>
        "Не искам да скривам разочарованието си, тъгата си... Знаехме, че борбата ще бъде неравна", каза той. "Признаваме, че "Фидес" получи огромното мнозинство от гласовете. Но въпреки това можем да спорим дали тези избори бяха демократични и свободни."
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        Срещу Орбан за пръв път се изправи обединена опозиция, в която влизат шест партии, включително бившите крайнодесни, социалисти, зелени и либерали с единствената цел най-накрая да свалят Орбан след 12 години на власт.
       </p>
       <!-- Номер пагараф: 6 -->
       <p>
        Допълнително затруднение за опозицията е, че след като управляваше през по-голямата част от последното десетилетие с мнозинство от две трети в парламента, което му позволяваше да променя основните закони, Орбан промени избирателната система в полза на "Фидес". Анализаторите също така отбелязват, че контролът върху повечето от основните медии в Унгария позволява на "Фидес" да определя дневния ред.
       </p>
       <!-- Номер пагараф: 7 -->
       <h3>
        Опасения за нечестни избори
       </h3>
       <p>
        Имаше сериозни опасения, че изборите няма да са честни. Организацията за сигурност и сътрудничество в Европа (ОССЕ) изпрати пълна мисия за наблюдение в Унгария - безпрецедентно събитие за страна от ЕС, поради опасения относно потенциални изборни измами и използването на държавни ресурси.
       </p>
       <!-- Номер пагараф: 8 -->
       <p>
        По време на предизборната кампания Петер Марки-Зай заявяваше, че "това няма да бъдат свободни и честни избори", но казва, че ще продължава да се бори, "защото все още има шанс за победа тази неделя". В четвъртък той
        <a href="https://www.capital.bg/politika_i_ikonomika/sviat/2022/03/31/4331371_ungarskiiat_opozicionen_lider_marki-zai_pred_kapital/" target="_blank">
         отговори по време на онлайн брифинг на въпросите на тесен кръг международни медии, сред които и "Капитал"
        </a>
        .
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        Марки-Зай описва враждебната среда, в която се провежда изборната кампания: "От "Фидес" вече направиха законно да снимаш собствения си вот, за да предоставиш доказателство, че си гласувал за тях. Това им дава възможност да изнудват обществени служители, служители в администрацията и хора от малките общности. Така че управляващите вече се организираха."
       </p>
       <!-- Номер пагараф: 10 -->
       <p>
        Но по думите на опозиционния лидер най-голямата измама е медийната кампания, изпълнена с фалшиви новини и лъжливи обвинения, която "Фидес" провежда. "Техните разходи за предизборна кампания надминават нашите в съотношение 50 към 1 в социалните мрежи и на практика притежават всички радиостанции, регионални вестници, всекидневници и телевизионни програми в страната. Използват ги, за да разпространяват неверни твърдения за нашата кампания - че искаме да премахнем минималната заплата, че ще спрем извънредните плащания за пенсионерите, че ще изпратим деца да умират във войната в Украйна, че ще узаконим операции за смяна на пола в детските градини без съгласието на родителите."
       </p>
       <!-- Номер пагараф: 11 -->
       <p>
        Марки-Зай казва, че екипът му се бори срещу това, но разполага с много ограничени ресурси, за да обори всички неверни твърдения.
       </p>
       <!-- Номер пагараф: 12 -->
       <h3>
        Ефектът от войната в Украйна
       </h3>
       <p>
        Руската инвазия в Украйна постави в нова и неудобна светлина дългогодишните близки връзки между Орбан и руския президент Владимир Путин. Настоящият унгарски премиер осъди инвазията в Украйна, която е съсед на Унгария, но избягва да критикува открито държавния глава на Русия. Будапеща опитва да балансира, като подкрепи санкциите срещу Москва, но отказва да изпраща в Украйна оръжия или да пропуска транспортирането на такива през нейна територия. Показателно за нуждата от този баланс е проучването на "Републикон", според което 57% от участниците смятат, че съюзниците на Унгария са на запад, а не на изток.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <p>
        "Точно както "Фидес" спечели мнозинство от две трети на базата на истерията заради имигрантите през 2018 г., сега изглежда, че са яхнали новата вълна от опасения заради войната в Украйна. Надявам се, че това няма да повлияе на мнозинството унгарци, но това, което правят, е отвратително и също така незаконно. Освен че лъжат, те се опитват и да направят така, че да нямаме достатъчно финансови ресурси", посочва опозиционният кандидат за премиер.
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
