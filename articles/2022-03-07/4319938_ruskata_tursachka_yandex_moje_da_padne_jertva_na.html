<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/biznes/kompanii/2022/03/07/4319938_ruskata_tursachka_yandex_moje_da_padne_jertva_na/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Руската търсачка Yandex може да падне жертва на санкциите
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Руската" class="img-fluid" src="https://img.capital.bg/shimg/zx952y526_4319937.jpg?v=1646637019" yandex=""/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Руската интернет търсачка Yandex обяви, че може да обяви фалит вследствие на санкциите, наложени от Запада срещу Русия заради нападението над Украйна. Компанията би имала затруднение да изплати дълговете си, в случай че притежателите на облигации на компанията поискат инвестицията си обратно. Това може да се случи заради решението на Руската централна банка Московската фондова борса да остане затворена поне до сряда заради ефекта от западните санкции, съобщава The Moscow Times. Фалит може да настъпи, ако притежателите на облигации на компанията упражнят правото си да поискат обратно изкупуване на ценни книжа на стойност 1.25 млрд. долара. Притежателите на облигации с падеж преди 2025 г. могат да упражнят правото си, ако търговията с акциите на компанията бъде спряна за повече от пет търговски дни, се казва в изявление на компанията. На практика петък беше петият ден, а борсата ще остане затворена поне до 9 март.
       </p>
       <!-- Номер пагараф: 2 -->
       <p>
        Търговията с книжата на Yandex беше спряна също така на Нюйоркската фондова борса и на Nasdaq. Решението ще бъде валидно, докато компанията не обясни как точно ще бъде засегната и как ще й се отразят западните санкции. Компанията е базирана в Нидерландия, но по-голямата част от офисите й са в Русия. По този начин Yandex не е директно под прицела на санкциите, но ограниченията, които са наложени в Русия, я заплашват. Компанията в момента не би имала възможността да премести по-голямата част от средствата си, които се намират в Русия. Причината е мерките, които Руската централна банка взе, за да запази валутните резерви, както и да спре международните компании да прехвърлят активите си.
       </p>
       <!-- Номер пагараф: 3 -->
       <p>
        "Групата на Yandex като цяло в момента няма достатъчно ресурси, за да изкупи изцяло облигациите", казаха от компанията. "Дори и да го направим, това би имало съществен неблагоприятен ефект върху нашето краткосрочно финансово състояние и ликвидност и може да повлияе на способността ни да изпълняваме другите си задължения."
       </p>
       <!-- Номер пагараф: 4 -->
       <p>
        Yandex продължава да проучва ситуацията относно преместването на активи, като също така проучва и алтернативни методи на финансиране. "В случай че сме възпрепятствани да разпределим допълнителни средства от нашите руски дъщерни дружества към холандската ни компания майка, Yandex няма да има достатъчно ресурси, за да изкупи по-голямата част от конвертируемите облигации", каза технологичната компания. "В момента провеждаме планиране при извънредни ситуации, за да определим какви стъпки ще предприемем в това отношение и какви други източници на финансиране ще ни бъдат достъпни, в случай че това право на обратно изкупуване бъде задействано", заявиха от Yandex пред CNN.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <h3>
        Yandex и Uber се разделят
       </h3>
       <p>
        Една от успешните дивизии на компанията беше тази за споделени пътувания, която Yandex разработи с Uber. Тя беше основана през 2018 г. като подобие на бизнеса на Uber, а освен приложението за споделени пътувания бяха създадени такива и за доставки на храни и доставки от супермаркети. Дружеството оперираше в Русия и съседните държави.
       </p>
       <!-- Номер пагараф: 6 -->
       <p>
        През 2021 г. Uber значително намали дела си в компанията, а след като Русия нападна Украйна, от американската компания обявиха, че прекратяват съвместния си бизнес с Yandex. Компанията заяви, че ще отстрани тримата си членове от борда на директорите на дружеството с "руския Google". "Ние активно търсим възможности за ускоряване на продажбата на останалите ни участия и междувременно ще извадим нашите ръководители от борда на съвместното предприятие", каза говорител на Uber пред Reuters.
       </p>
       <!-- Номер пагараф: 7 -->
       <p>
        Друг удар за компанията дойде от Литва, която поиска от Google и Apple да премахнат приложението за услугата Yandex.taxi. от магазините си за приложения. Действието на балтийската държава също идва в отговор на руското нападение над Украйна, но това не е първият проблем на компанията в Литва. Литовският държавен център за киберсигурност през 2018 г. посъветва да не се използва приложението, заявявайки, че подозира, че то събира прекомерни количества потребителски данни и може да ги изпраща до сървъри в Русия, което го прави достъпно за руските служители по сигурността.
       </p>
       <!-- Номер пагараф: 8 -->
       <p>
        Министърът на икономиката и инфраструктурата на Естония Таави Аас също се обяви в подкрепа на предложението приложението да бъде спряно на територията на страната. Според него е важно Естония да покаже единство с Европейския съюз относно санкциите, защото това е начинът те да бъдат ефективни. "Днес естонското правителство не е наложило никакви допълнителни ограничения в допълнение към санкциите на Европейския съюз, но дискусиите за тези възможности със сигурност ще продължат в правителството през следващите дни", каза министърът. "Надявам се, че нашите хора приемат сериозно тази препоръка", каза Аас пред естонското издание err.ee. Кметът на Вилнюс Ремигиюс Шимашиус също подкрепи предложението.
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
