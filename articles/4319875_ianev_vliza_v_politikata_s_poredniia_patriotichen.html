<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/politika_i_ikonomika/bulgaria/2022/03/07/4319875_ianev_vliza_v_politikata_s_poredniia_patriotichen/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Янев влиза в политиката с поредния патриотичен проект
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Янев" class="img-fluid" src="https://img.capital.bg/shimg/zx952y526_4319873.jpg?v=1646634807"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Слуховете за създаването на нов политически проект около бившия министър на отбраната Стефан Янев съвсем не се оказаха преувеличени. На националния празник - 3 март, бившият служебен премиер потвърди, че има такова намерение, макар да не каза кога точно ще стане това, а използва израза "когато му дойде времето", с който беше запомнен Симеон Сакскобургготски. "Ще го обявим и ще кажем на хората какво искаме, но първо ще чуем и тях", заяви Янев и пред "Нова телевизия".
       </p>
       <!-- Номер пагараф: 2 -->
       <p>
        Заявката, че ще създава политическа формация, дойде само два дни след като напусна поста си на министър на отбраната. А начинът, по който "предизвика" премиера Кирил Петков да го отстрани от правителството, предполагаше, че политическата му кариера ще продължи, но по друг начин. В поредица свои изказвания от последните седмици Янев рязко се разграничи от политиката и решенията на правителство във връзка с войната на Русия срещу Украйна, призоваваше България да не взема страна в конфликта, а да "защитава националните си интереси", но отново без да конкретизира кои са те, особено в сегашната ситуация. Като знак може да се приеме изявлението му, че в България не трябва да се разполагат допълнителни войски на НАТО. По неофициална информация Янев се е опитвал да води самостоятелна политика още от влизането си в правителството, далеч преди да започнат публичните му разграничения.
       </p>
       <!-- Номер пагараф: 3 -->
       <h3>
        Какъв проект
       </h3>
       <p>
        Слуховете за предстоящото му създаване от хора, близки до президента Румен Радев, започнаха малко след парламентарните избори през ноември миналата година, но се засилиха през последните две-три седмици, като дори се сочеше и дата на създаването му - 19 март. Тогава започнаха сондажи с депутати от БСП и ИТН за присъединяване към евентуалната нова формация.
       </p>
       <!-- Номер пагараф: 4 -->
       <p>
        По неофициална информация такива разговори се водят и с областни координатори на партията на Слави Трифонов, както и с местни функционери от социалистическата партия. На този етап все още не е ясно дали ще се учреди партия, или бъдещата формация ще преповтори модела на "Продължаваме промяната", която участва в парламентарния вот с регистрациите на три партии и все още не е регистрирана в съда. Другото, което се говори все още неофициално, е, че на преден план ще бъдат поставени политически необременени лица, а такива с по-голям опит ще бъдат по-назад.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        Ако се съди по изказванията на Янев, проектът му ще се позиционира в левия спектър, ще се цели както в русофилски настроените избиратели, така и в такива, които подкрепят формации от патриотичния спектър.
       </p>
       <!-- Номер пагараф: 6 -->
       <h3>
        Има ли ниша за такава формация
       </h3>
       <p>
        "В България отново се връща старото деление, в което от едната е източнобалканският консерватизъм, а от другата - прозападен прогресивизъм. Има много малко политици в страната, които се опитват да говорят и на двата езика. Един от тях е Румен Радев, който успява да говори и на западняците, и на червената прослойка в обществото. В този смисъл настъпилото отново деление изток - запад с войната в Украйна е възможно наистина да се отвори търсене за такъв политически субект в центъра, където между другото е голямото мълчаливо мнозинство на българите. То е стъписано от това, което Путин направи, но в същото време не е особен фен на НАТО. От друга страна обаче, ако утре някой каже хайде на излезем от НАТО, то няма да хареса такова рязко движение", казва изпълнителният директор на "Галъп интернешънъл" Първан Симеонов. По думите му при тази ситуация се отваря ниша за такъв политически проект и Янев добре си е направил сметката.
       </p>
       <!-- Номер пагараф: 7 -->
       <p>
        Симеонов смята, че едно от предимствата на Янев е, че е бил един от министрите в правителството на Петков с висок рейтинг. "Стъпва и на президентската легитимация и на създалото се очакване в това пространство, което покрай Румен Радев наричаме ляво, но то не е точно ляво, за създаването на нещо ново", смята политологът.
       </p>
       <!-- Номер пагараф: 8 -->
       <p>
        И според Милен Любенов, политолог от СУ "Св. Климент Охридски", има свободно място за такъв проект. "Това, което виждаме като реторика през последния месец от страна на Стефан Янев, е, че това ще е някаква патриотична партия в левия политически спектър, защото там има голяма ниша след огромния електорален отлив от БСП. Още повече че след като ВМРО, НФСБ и "Атака" загубиха много сериозна подкрепа, може би ще се насочат и към такъв тип гласове", коментира той, като допълни, че вероятно евентуалната нова формация няма да е толкова крайно агресивна и креслива като "Възраждане".
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <h3>
        Какви са предизвикателствата
       </h3>
       <p>
        Според Първан Симеонов обаче тук започват многото "ако". "Първо, има ли самият Янев особено големи политически качества - често казано, не е най-големият харизматик. Второ, има ли я президентската легитимация - да и не, защото аз мисля, че няма пряк президентски замисъл зад това. От друга страна обаче, Петков и Василев също не бяха президентски проект, но се ползваха обилно с неговата легитимация", казва директорът на "Галъп". Най-голямото "ако" според него обаче е политическата ниша. "Ако ще се прави проект, който да е либерално- академично-ляв тип "Пеканов", за това няма голяма база. Ако ще е синдикално ляв тип "Ваня Григорова", също няма база, защото в България няма развита синдикална култура. И третият вариант е да се създаде нещо червено-националистично, но пък и БСП, и "Възраждане" са си живи и здрави. Все пак големият въпрос, който остава, е за легитимацията от президента. Той пък опира до друг въпрос - ще се сражаваме ли в България за собствената си национална програма, и първият лакмус за това ще бъде Северна Македония. Ако се окаже, че твърдата по-национална позиция в стил "Румен Радев" среща стена от прозападната и либерална позиция "Петков", тогава на Радев може би ще му трябва някакъв лост и е възможно подобни политически мрежи да бъдат полезни на президента, защото това ще бъде разделението, в което ще живеем", коментира Симеонов пред "Капитал".
       </p>
       <!-- Номер пагараф: 10 -->
       <p>
        Милен Любенов посочи други възможни препятствия пред проекта на Янев. "Янев ми се струва, че по-скоро ще се насочи към по-ретроградни и възрастни гласоподаватели от провинцията. Когато "Атака" пробиха през 2005 г., за тях имаше много силен вот от Югоизточна България и от гарнизоните на българската армия, както и военни носталгици - хора, изпитващи носталгия към старата военна мощ. Партията на Янев ще е нишова партия, но и нека да видим хората около него", смята той. Според Любенов обаче в следващите месеци най-вероятно ще видим в цяла Европа националпопулистките партии да губят позиции, още повече че част от тях дълги години подкрепяха режима на Путин. "Виждаме, че в един глас националпопулистите в Европа осъдиха Путин, а Марин льо Пен унищожава свои плакати с него", каза той.
       </p>
       <!-- Номер пагараф: 11 -->
       <h3>
        Кои формации трябва да се притесняват
       </h3>
       <p>
        На пръв поглед от политическия проект около бившия министър на отбраната със сигурност трябва да се притесняват в БСП. Стефан Янев беше секретар по сигурността на президента Румен Радев в първия му мандат, премиер на служебното му правителство и е популярен сред избирателите на социалистическата партия. Така че би могъл да привлече част от избирателите на БСП, които на последните избори бяха разочаровани от партията и една част от тях не гласуваха, а друга дадоха гласа си за платформата на Мая Манолова "Изправи се БГ" и за "Продължаваме промяната". Бъдещата формация на Янев би могла да привлече и т.нар. вътрешна опозиция на лидера на БСП Корнелия Нинова, особено след като конгресът на социалистическата партия в края на януари режисирано не прие оставката й, подадена заради катастрофалните резултати на последните парламентарни избори. От градската организация на БСП в Пловдив, известна с опозиционните си настроения срещу Нинова и подвластна на изключения преди време от партията бизнесмен Георги Гергов, вече реагираха на заявката на Янев за нова формация. В разпратена до медиите позиция те настояха БСП да напусне управляващата коалиция и заявиха подкрепата си за Янев.
       </p>
       <!-- Номер пагараф: 12 -->
       <p>
        Застрашена изглежда и партията на Костадин Костадинов "Възраждане", чиито избиратели са русофилски и националистически настроени. Към групата трябва да се причисли и партията на Слави Трифонов "Има такъв народ", която претърпя най-тежката загуба на последните парламентарни избори през ноември - с отлив на 400 000 гласа спрямо резултата през юли
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <p>
        Първан Симеонов обаче смята, че би било грешка, ако кръговете анти-Нинова в БСП се преориентират към Янев. "БСП окончателно се превърна в партията на Нинова. Каквото си тръгна от БСП, май вече си тръгна. Много голяма грешка на анти-Нинова кръговете би било да хукнат другаде по една проста причина - много трудно се прави партия от отломки. "Едно е да си вътрешна опозиция в БСП, защото това е абсолютно легитимна позиция, особено на фона на това, което Нинова прави. Съвсем друго е всички възможни отломки от БСП да започнат да правят друга партия", смята той.
       </p>
       <!-- Номер пагараф: 14 -->
       <p>
        "Ако тук ще се търси присъствие на такъв тип формация, това ще е по-скоро да се запази онова, което беше българският протест от 2020 г. Защото какво беше той - там бяха и хората на Костадин Костадинов, тези, които сега замерват със снежни топки, бяха и софийските градски либерали, които после се разделиха на "Демократична България" и "Продължаваме промяната". Там беше и знамето "Радев", и БСП. Това беше историчността на 2020 г. - че сини и червени са заедно срещу ГЕРБ. Сега те се разделиха и може би такива като Янев и Радев ще се опитват да запазят този дух", каза директорът на "Галъп".
       </p>
       <!-- Номер пагараф: 15 -->
       <p>
        Според Милен Любенов "в бъдеще партията, която ще се наложи като основна лява, е тази, която се ориентира към центъра. Това може да е само социалдемократическа партия".
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
