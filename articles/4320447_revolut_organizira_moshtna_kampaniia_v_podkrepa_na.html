<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/politika_i_ikonomika/voinata-v-ukraina/2022/03/06/4320447_revolut_organizira_moshtna_kampaniia_v_podkrepa_na/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Revolut организира мощна кампания в подкрепа на Украйна
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Revolut" class="img-fluid" src="https://img.capital.bg/shimg/zx952y526_4320440.jpg?v=1646572494"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        В отворено писмо, публикувано в блога на компанията, Ник Сторански, съосновател на Revolut - едно от най-използваните в момента приложения за дигитално банкиране, разказва личната си история, свързана и с двете страни във войната в Украйна. Сторански е руснак с украински корени, а другият съосновател на успешния fintech стартъп - Влад Яценко, е украинец. "Когато с Влад започнахме Revolut в Лондон, нямаше абсолютно никакво значение къде точно сме били родени, чувствахме се като двама братя с обща цел и визия", посочва той.
       </p>
       <!-- Номер пагараф: 2 -->
       <p>
        Двамата веднага застават зад Украйна в тази според тях братоубийствена война - с организирана финансова помощ, която стига до 1.5 млн. паунда, организация за настаняване на украински бежанци и още много други форми на подкрепа, които директно ще бъдат управлявани от Revolut и са част от техния план да покажат как хора от двете страни на конфликта го виждат.
       </p>
       <!-- Номер пагараф: 3 -->
       <p>
        В писмото си Ник Сторански не осъжда директно Путинова Русия за агресията, а факта, че въобще може да се стигне до подобна война. От думите му се разбира, че ако предприеме публична атака срещу Москва, това ще означава да застраши пряко руските си колеги, които работят там и живеят в рамките на този режим, но са допринесли за развитието на Revolut също толкова, колкото всички други.
       </p>
       <!-- Номер пагараф: 4 -->
       <p>
        Revolut е компания с 18 млн. индивидуални и 500 хил. бизнес потребители в над 35 държави.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        Ето и пълния текст на личното обръщение на Сторански:
       </p>
       <!-- Номер пагараф: 6 -->
       <!-- Каре wide -->
       <div class="card newsbox-wide">
        <div class="card-body">
         <div class="clearfix">
         </div>
         <!-- The Modal -->
         <div class="lightboxModal">
          <div class="infobar">
           <div class="count">
           </div>
          </div>
          <div class="navigation">
          </div>
          <div class="content">
           <img/>
          </div>
         </div>
         <figure class="figure float-right lightbox">
          <a href="https://img.capital.bg/shimg/zx1278_4320441.jpg">
           <img alt="" class="figure-img img-fluid" data-src="https://img.capital.bg/shimg/zx1278_4320441.jpg" src="https://img.capital.bg/shimg/zx160y160_4320441.jpg" title=""/>
          </a>
         </figure>
         Когато растях, идеята за война между Русия и Украйна беше немислима. Не само защото войната и загубата на невинни животи винаги са погрешни, но защото за мен украинците и руснаците са "роднини". Знам това, защото когато с Владислав основахме Revolut в Лондон, нямаше значение откъде идваме. Имахме чувството, че сме двама братя с цел и голяма визия. И днес продължава да е така.
         <br/>
         <br/>
         Защото, въпреки че съм от Русия и вече съм британски гражданин, по произход също съм и украинец. Баща ми е украинец. Имам семейство и приятели в цяла Украйна - хора, които са ми много близки и за които съм изключително загрижен. Така че за мен, както и за толкова много други хора, идеята за война между Русия и Украйна не е просто ужасяваща, а е почти невъзможно да се повярва, че това се случва. Миналата седмица все още бях убеден, че ще бъде постигнато дипломатическо решение, и невярвайки на очите си, с много тъга гледах на насилието през изминалите дни.
         <br/>
         <br/>
         Докато все още се надявах, че всъщност никога няма да стигне до война, моят фокус, както и на моите колеги, беше върху безопасността и благополучието на нашите хора в Украйна. Няма нужда да повтарям това, което вече казахме за нашите усилия да ги запазим в безопасност, но бих искал да благодаря на всички револютъри, които работиха толкова неуморно за това. И искам нашите хора в Украйна да знаят, че те са моят основен приоритет.
         <br/>
         <br/>
         Избирайки какво да направя или да кажа публично обаче, първо трябваше да взема предвид безопасността и на нашите колеги в Русия. Те не са направили нищо лошо; те просто са помогнали за изграждането на Revolut, подкрепяйки собствените си семейства чрез упоритата си работа, точно като колегите им в Украйна (или Лондон, Ню Йорк, Сидни, Мумбай и навсякъде другаде по света, където са базирани нашите хора). Винаги ще ги имам предвид във всичките си действия.
         <br/>
         <br/>
         Въпреки това бих искал да споделя какво почувствах от първия ден: войната никога не е отговорът. Тази война е погрешна и напълно отвратителна. Ужасен съм и добавям гласа си към онези по света, които призовават за незабавно прекратяване на сраженията и ангажиране с дипломатически решения. В този ненужен конфликт не трябва да умре нито още един човек.
         <br/>
         <br/>
         Но мненията сега не са най-важното. Това, което наистина има значение, са действията. И освен че помагаме на нашите колеги, ние от Revolut също така направихме възможно милиони наши клиенти да даряват незабавно за призива на Червения кръст в Украйна.
         <br/>
         <br/>
         Още в петък предоставихме възможност за незабавни дарения без такси за нашите клиенти в Обединеното кралство, Литва, Ирландия, Полша, Швейцария, Португалия, Австрия, България и Сингапур. Те дариха повече от 1 милион паунда само в рамките на 24 часа. Оттогава добавихме още 17 европейски държави към този списък, като предстоят още повече от целия свят. Също така гарантирахме, че хората, които искат да изпращат пари до банки в Украйна, все още могат да правят това, и се отказахме от свързаните с това такси за превод.
         <br/>
         <br/>
         Но Revolut все още може да направи повече. Затова в знак на солидарност с народа на Украйна обявявам, че всяко дарение, направено за украинския Червен кръст, ще бъде съпроводено с равностойна сума от Revolut. За всеки паунд или евро, злота или франк, дарени от клиент на Revolut, Revolut ще дари същото отново, като целта е през следващите седем дни да достигнем 1.5 милиона паунда.
         <br/>
         <br/>
         Надявам се, че нашият ангажимент ще помогне на хората, които са превърнати в жертви на тази война. Искрено се надявам, че може бързо да бъде намерено решение, което ще позволи да се възстанови мирът в региона. И мога само да се надявам, че този ден ще дойде много скоро.
         <br/>
         <br/>
         <em>
          Ник
         </em>
        </div>
       </div>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
