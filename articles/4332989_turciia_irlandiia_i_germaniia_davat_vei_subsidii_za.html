<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/biznes/zemedelie/2022/04/07/4332989_turciia_irlandiia_i_germaniia_davat_vei_subsidii_za/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Турция, Ирландия и Германия дават ВЕИ субсидии за фермери
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Турция," class="img-fluid" src="https://img.capital.bg/shimg/zx952y526_4333218.jpg?v=1649238469"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Турското правителство ще стартира нова програма за подкрепа на фермерите, които искат да инсталират соларни централи. Според източници на консервативния турски всекидневник "Йени Шафак", известен със своята твърда подкрепа за президента Реджеп Ердоган, правителството ще предоставя финансова субсидия на фермери за изграждане на фотоволтаични системи. Подкрепата ще е в размер на 40% от стойността на проектите, като останалата част от инвестицията ще бъде под формата на субсидиран дългосрочен заем.
       </p>
       <!-- Номер пагараф: 2 -->
       <p>
        Дребните фермери ще получат достъп до преместваеми соларни панели за производството на електроенергия, която да служи за изпомпване на вода. Според изявление на Ердоган предстоящата програма е предназначена да увеличи скоростно употребата на соларна енергия за напояване. Общините и индустриални производители ще могат да изградят по-големи соларни паркове за генериране на енергия за собствена консумация. Обявената през 2018 г. граница от 10 кВт за освобождаване от плащане на данъци за домакинствата, продаващи излишната мощност към мрежата при нетно измерване, ще бъде вдигната на 25 кВт, потвърди турският президент.
       </p>
       <!-- Номер пагараф: 3 -->
       <p>
        На този фон Bloomberg съобщи, че регулаторният енергиен орган на Турция планира да внедри сложен механизъм за изчисляване на тавани на цените като част от усилията на правителството да смекчи тежестта от покачващата се инфлация. Медията информира, че мярката ще включва субсидии за електроцентрали, които използват вносни въглища и природен газ, добавяйки че "други, предимно соларни и вятърни паркове, продават своята енергия на националната мрежа на ниски цени".
       </p>
       <!-- Номер пагараф: 4 -->
       <p>
        Други държави в Европа като Германия и Ирландия също планират подпомагане на земеделци за внедряване на устойчиво енергийни източници.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <h3>
        В подкрепа на земеделието?
       </h3>
       <p>
        Финансова мярка за енергийна независимост има и цел да подпомогне като цяло земеделския сектор в страната. Според данни, цитирани в статия от BalkanInsights от февруари 2021, от TurkStat, национална статистическа агенция, през последното десетилетие се наблюдава драстично намаление на фермерите в страната. През 2010 г. заетите фермери са приблизително 1.1 млн. на брой, докато това число е с почти 53% по-ниско през 2020 г. - 568 000. За периода от 2002 - 2020 г. се наблюдава и свиване на обработваемата селскостопанска земя с 18%.
       </p>
       <!-- Номер пагараф: 6 -->
       <p>
        Една от основните причини за това са повишаващите се разходи в сектора, които само за последните 5 години са се удвоили. В същото време субсидиите за сектора остават ниски.
       </p>
       <!-- Номер пагараф: 7 -->
       <p>
        Според опозицията в страната - Републиканската народна партия, по времето на управлението на Ердоган вносът на селскостопански продукти е на стойност 110 млрд. долара, а износът е на стойност 80 млрд. долара, оставяйки дефицит 30 млрд. долара. За същия период те отбелязват и нарастване на дълга на фермерите 72 пъти - от 2.5 млрд. лири до 180 млрд. лири.
       </p>
       <!-- Номер пагараф: 8 -->
       <p>
        Според информация от AgFlow през изминалата година Турция е засилила вноса на ечемик и пшеница заради продължителната суша през годината. Това увеличение на вноса крие само рискове за страната поради факта,
        <a href="https://www.capital.bg/politika_i_ikonomika/ikonomika/2022/03/10/4321955_operaciia_zurno_nov_durjaven_miliard_i_pazaren_haos/" target="_blank">
         че основни източници за внос на тези ресурси за 2021 г.
        </a>
        са Русия и Украйна.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <h3>
        ВЕИ субсидии и за ферми в Германия
       </h3>
       <p>
        Германия също планира ВЕИ субсидии за фермери. През февруари министрите на Германия по земеделието, климата и околната среда се обединиха около идеята тресавищните зони, които са ключови за климата, да бъдат обвързани със селскостопански проекти за фотоволтаична енергия.
       </p>
       <!-- Номер пагараф: 10 -->
       <p>
        "Трите ни министерства се обединиха около идеята да осигурим оптимистичен обмен между изискванията на селското стопанство и енергийното производство, както и защитата на природата", коментира Джем Оздемир, министър по земеделието на Германия, цитиран от Evroactiv.
       </p>
       <!-- Номер пагараф: 11 -->
       <p>
        В доклада, представен от тях, става ясно, че така наречените Agri-PVs ще са комбинация от селскостопанска инфраструктура и соларни фотоволтаични инсталации и ще бъдат промотирани чрез Закона за възобновяемите енергийни източници, известен като EEG. По този начин те се надяват това да позволи земята да бъде използвана за селскостопански и енергийни дейности.
       </p>
       <!-- Номер пагараф: 12 -->
       <p>
        Финансови субсидии за тези проекти ще бъдат два отделни източника - EEG, както и ще бъде възможно фермерите да се възползват от Общата селскостопанска политика (CAP) на ЕС.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <h3>
        Ирландия ще дава подкрепа за покривни инсталации
       </h3>
       <p>
        Подобни мерки се планират и в Ирландия. В началото на февруари 2022 г. пък министърът на земеделието на Ирландия Чарли Маконалог заяви, че ще има субсидия за 60% от стойността на покривна соларна технология за ирландските фермери. Това бе потвърдено и от председателя на Ирландската фермерска асоциация (ИФА), Пол О'Брийн, като допълни, че тази субсидия ще бъде чрез Инициативата за целева селскостопанска модернизация (TAMS) и ще е достъпна за всички фермери. "Покривните соларни панели на фермерски сгради имат значителен потенциал за намаляването на емисиите. Спомагат Ирландия да достигне своите възобновяеми цели и също така правят сектора много по-устойчив срещу повишаващите се цени на тока", коментира О'Брийн.
       </p>
       <!-- Номер пагараф: 14 -->
       <p>
        Според председателя на ИФА потвърждаването на субсидията ще направи соларните инсталации по-достъпни и ще спомогне за преодоляването на високите първични разходи, но той смята, че не трябва да се спира дотук и сумите да не се ограничават от тавана, заложен в TAMS - 80 хил. евро. Като причина за това О'Брийн дава изследване, направено за ИФА, според което капиталова субсидия от 60% е задължителна, за да могат покривните инсталации за фермери - независимо от сектор, размер и география - да станат възможни. Той определя и други стъпки за стимулиране на фотоволтаичните панели при фермерите, а именно промяна в ограниченията, заложени в TAMS.
       </p>
       <!-- Номер пагараф: 15 -->
       <p>
        Според инициативата произведеното електричество от соларните панели на фермите може да бъде единствено използвано за покриване нуждите на производствената дейност, а с разширяването те ще могат да бъдат използвани и за битовите нужди на фермерите и за продаване на енергия на мрежата. Това би направило тяхното изграждане по-привлекателно за ирландците.
       </p>
       <!-- Номер пагараф: 16 -->
       <h3>
        Планът на ЕК в защита на земеделието
       </h3>
       <p>
        Наскоро Европейската комисия обяви краткосрочни и средносрочни
        <a href="https://www.capital.bg/politika_i_ikonomika/sviat/2022/03/22/4325838_ek_obiaviava_krizisen_fond_ot_500_mln_evro_za/" target="_blank">
         мерки в защита на европейските хранителни производители и консуматори
        </a>
        . Това действие е породено като реакция на покачващите се цени на храните и производствени разходи като енергия и торове. Както и като следствие от руската инвазия на Украйна и подчертаната нужда от по-устойчив и възобновяем сектор, който да е в крак със
        <a href="https://www.capital.bg/politika_i_ikonomika/ikonomika/2021/11/03/4273871_novite_evropari_za_zemedelie_-_samo_pri_rezultati_i/" target="_blank">
         стратегията Farm to Fork
        </a>
        .
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 17 -->
       <p>
        Според ЕК достъпът до храна в Европа не е застрашен в момента, тъй като в по-голямата част континентът е самодостатъчен. Въпреки това има отделни части от сектора, които са предимно вносни - фуражни протеини. Тази зависимост, както и високите цени за торове и енергия от изкопаеми горива предизвикват трудности за фермерите и покачване на цените за храна.
       </p>
       <!-- Номер пагараф: 18 -->
       <p>
        За да се бори ефективно с тези проблеми, ЕК основава
        <a href="https://ec.europa.eu/info/food-farming-fisheries/key-policies/common-agricultural-policy/market-measures/agri-food-supply-chain/contingency-plan_en#efscm" target="_blank">
         Европейски механизъм за готовност и реакция при кризи за продоволствена сигурност (EFSCM)
        </a>
        . Чрез него европейски национални администрации и частници, които са част от веригата за доставки, ще направят подробно картографиране на рисковете и уязвимостите във веригата за доставка на храни в ЕС, а след това ще направят препоръки и предложения за подходящи мерки за смекчаването им.
       </p>
       <!-- Номер пагараф: 19 -->
       <!-- Каре wide -->
       <div class="card newsbox-wide">
        <div class="card-body">
         <strong>
          За подкрепа на европейските фермери ЕК предлага 7 отделни точки:
         </strong>
         <br/>
         <br/>
         <ul>
          <li>
           разпределяне на 500 млн. евро в национални средства за пряка подкрепа на земеделските производители, които са най-засегнати от по-високите разходи за суровини и затварянето на експортните пазари (страните от ЕС могат да допълнят тази подкрепа до 200% с национални средства);
          </li>
          <li>
           позволяване на европейски държави да изплащат повишени нива на Общата селскостопанска политика (CAP) в аванс, за да се справят с финансовите затруднения на фермерите;
          </li>
          <li>
           прокарване на мерки за предпазване за свиневъдство поради изключително трудната ситуация, в която се намира;
          </li>
          <li>
           позволяване на специфични гъвкавости в изискванията за внос на фураж, за да се намали напрежението върху пазара;
          </li>
          <li>
           предоставяне на изключителна и временна дерогация, за да се позволи производството на култури върху земя, оставена под угар в рамките на ЕС, като същевременно се запазват пълните плащания за екологизиране за земеделските производители;
          </li>
          <li>
           използване на новоучредената EFSCM за картографиране на рисковете и уязвимостта във веригата на доставки в ЕС, последвано от препоръки и уместни смекчаващи мерки.
          </li>
          <li>
           предлагането на нова, самостоятелна Временна кризисна рамка, която би предпазила фермерите, производителите на тор и риболовния сектор.
          </li>
         </ul>
         <br/>
         <br/>
        </div>
       </div>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
