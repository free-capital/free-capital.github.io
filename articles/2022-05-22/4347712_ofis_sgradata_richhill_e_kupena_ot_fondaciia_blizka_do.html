<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/biznes/imoti/2022/05/20/4347712_ofis_sgradata_richhill_e_kupena_ot_fondaciia_blizka_do/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Офис сградата RichHill е купена от фондация, близка до Валтер Папазки
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Според източници от пазара цената на RichHill е около 40 млн. евро" class="img-fluid" src="https://img.capital.bg/shimg/zx952y526_4347798.jpg?v=1653013905"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <!-- Каре Темата накратко  -->
       <div class="storyOverview">
        <div class="storyOverview__heading">
         Темата накратко
        </div>
        <ul class="storyOverview__list pl-3">
         <li class="storyOverview__item">
          Офис сградата RichHill до Бизнес парка е купена от фондация "Михалева и семейство".
         </li>
         <li class="storyOverview__item">
          Продавачи са Любомир Минчев, Спас Шопов и Иво Евгениев, а реалният купувач най-вероятно е Валтер Папазки.
         </li>
         <li class="storyOverview__item">
          И продавачът, и купувачът имат офиси в сградата, обект на сделката.
         </li>
        </ul>
       </div>
       <hr/>
       <!-- Номер пагараф: 2 -->
       <p>
        В ковид годините офисите не бяха хит, затова и сделките с тях бяха екзотика. Тази година вече има първа голяма смяна на собствеността - през февруари собствениците на бизнес център RichHill Любомир Минчев, Спас Шопов и Иво Евгениев са продали едноименното дружество на фондация "Михалева и семейство" с учредител Ивелина Михалева, като самата тя е в хазартния бизнес, свързван с Валтер Папазки.
       </p>
       <!-- Номер пагараф: 3 -->
       <p>
        Източници от пазара твърдят, че сделката е станала при оценка на сградата малко над 40 млн. евро, като и продавачът, и купувачът определят тази информация за преувеличена. Във всеки случай сумата явно е под офис сделката на 2021 г. - при която новопостроената Park Lane в бизнес района на "Хладилника" беше купена от наемателя си SAP Labs за 50 млн. евро. Ако има нещо общо между двете транзакции, то е, че и купувачът на RichHill е наемател в сградата. Ивелина Михалева е акционер в "Евро геймс технолоджи" (ЕГТ), чиито офиси са в RichHill. ЕГТ е най-голямата българска компания в хазартния сектор - с приходи 300 - 400 млн. лв. годишно и почти 2000 служители в групата фирми, свързани с Валтер Папазки. Компанията произвежда и дава под наем машини и оборудване за хазартната индустрия, изработва софтуер и продава основно за износ. Разлика е, че в новата сделка купувачът е български. И то не дружество, а фондация.
       </p>
       <!-- Номер пагараф: 4 -->
       <h3>
        Бизнес център "Ричхил"
       </h3>
       <p>
        Офис центърът RichHill е отвъд Околовръстното шосе, в зоната около "Бизнес парк София", близо до магазина на Decathlon и "Резиденшъл парк София". Сградата е от два седеметажни офисни блока с общ партер и първи етаж и с двуетажен подземен паркинг с около 350 паркоместа. Разгънатата й застроена площ (РЗП) е над 27.5 хил. кв.м. "В момента е в много добро състояние. RichHill бизнес център е една от най-високо технологичните бизнес сгради в България", по оценка на Михалева.
       </p>
       <div id="storyParallax1">
       </div>
      </div>
      <div class="story-content col-12">
       <div id="nativeBanner_story4">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        Открита е през декември 2018 г. В дружеството инвеститор "Ричхил" мажоритарен собственик е Любомир Минчев с 50%, а останалата половина е разпределена между различни дружества на Спас Шопов и Иво Евгениев. Проектант е "А и А архитекти" на арх. Асен Милев и арх. Ангел Захариев.
       </p>
       <!-- Номер пагараф: 6 -->
       <p>
        Сградата има два основни наемателя. Офисите на компаниите от групата на "Телелинк" на Любомир Минчев заемат около една трета от нея, а останалото е на "Евро геймс технолоджи" на Папазки. Според последния наличен отчет приходите на "Ричхил" за 2020 г. са 6 млн. лв., печалбата - 1.8 млн., а балансовата оценка на сградата и земята е почти 30 млн. лв.
       </p>
       <!-- Номер пагараф: 7 -->
       <h3>
        По инициатива на купувача
       </h3>
       <p>
        "Може да се каже, че инициативата за сделката беше от моя страна. Прецених, че би било икономически по-изгодно да инвестирам в бизнес, от който мога да получавам разумни и сигурни приходи от наеми", каза Ивелина Михалева пред "Капитал". Тя е собственик на 45% от дяловете в "Евро геймс технолоджи". Мажоритарен собственик на капитала е Мария Каменова с 50%. Останалите 5% са собственост на управителя Владимир Доков.
       </p>
       <!-- Номер пагараф: 8 -->
       <p>
        Михалева поясни, че решението не е свързано с някаква потребност от рязко разширяване на офисите на ЕГТ, макар през последните двадесет години компанията постоянно да се разширява. "Наемните договори на сегашните наематели все още не са изтекли и те ще останат в сградата, докогато преценят", добави тя. Любомир Минчев също потвърди пред "Капитал", че наемните договори на дружествата му са до края на 2023 г. и ще останат в сградата поне дотогава и при новия собственик.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <h3>
        Семейна фондация
       </h3>
       <p>
        Макар сделката да е завършена тази година, по нея се преговаря от септември миналата година, а решението е взето още в края на 2021 г. Фондацията "Михалева и семейство" е основана два месеца преди решението за продажба - през октомври 2021 г. в Дряново. В учредителния акт е посочено, че целите ѝ са да се грижи за своя учредител Ивелина Михалева, нейните родители и потомци, да пази историята на прародителите и т.н. След като всичко това бъде обезпечено, нейна задача е "да подпомага физически лица, обществени организации и институции в тяхната дейност".
       </p>
       <!-- Номер пагараф: 10 -->
       <p>
        При учредяването фондацията е получила от Михалева дарение 10 000 лв.
       </p>
       <!-- Номер пагараф: 11 -->
       <p>
        Михалева обясни пред "Капитал", че сделката е станала през фондация, а не през дружеството наемател, защото в "Евро гейм технолоджи" акционерите са няколко и не всеки има желание да инвестира в недвижими имоти. Подчерта, че решението е лично нейно, инвестира лични средства, няма банкови кредити и го прави от името на нейното семейство. "Фондациите в Европа и света са нормална форма за запазване на семейното състояние", поясни тя.
       </p>
       <!-- Номер пагараф: 12 -->
       <p>
        Що се отнася до цената на сделката, тя поясни, че е пазарна и става дума за "голяма сума пари, инвестирана в бъдещето, в момент, в който никой не е сигурен в каква посока ще се развиват цените на имотите и наемните цени".
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <h3>
        Коя е Ивелина Михалева
       </h3>
       <p>
        Ивелина Михалева е известна като жената до Валтер Папазки. Неофициално Папазки е известен като контролиращ хазартния бизнес около "Евро геймс технолоджи", в който влизат още игралните зали Winbet из страната и онлайн платформата за залагания winbet.bg. Консолидираните приходи на "Евро геймс технолоджи" надхвърлят 100 млн. лв. за пръв път преди десетина години, а в най-силните периоди преди пандемията надминават 400 млн. лв., като нетният марж често е от порядъка на 30 - 40%.
       </p>
       <!-- Номер пагараф: 14 -->
       <p>
        Михалева участва с 50% в собствеността на "България хотел мениджмънт" от 2018 г. заедно с Даниел Лечев (брат на депутата от БСП Весела Лечева) и Мартин Велев (син на простреляния през 2007 г. съпруг на Лечева Манол Велев), които са конкуренти на Папазки в хазартния бизнес. Въпросното дружество притежава хотел "България" в Бургас. Тя каза за "Капитал", че има и други фирми за инвестиции в недвижими имоти. Нейната "ВАНПИнвест" например се занимава със строителство - купува терени и изгражда сгради, които продава или отдава под наем. В момента има проект на ул. "Хубча" в София.
       </p>
       <!-- Номер пагараф: 15 -->
       <h3>
        Триото продавачи
       </h3>
       <p>
        До февруари 2022 г. в дружеството "Ричхил" съдружниците са трима: Любомир Минчев, мажоритарен собственик и на софтуерната група "Телелинк" (чиито офиси са разположени в единия от двата блока); Спас Шопов и Иво Евгениев участват през "СПС инвест" - на първия, "Александреа инвест груп" - на втория, и общото им дружество "Рослин капитал партнърс - България".
       </p>
       <!-- Номер пагараф: 16 -->
       <p>
        Тримата са съакционери и в групата "Телелинк". Минчев е собственик на 67% от акциите в дружеството, а Евгениев и Шопов държат по 4%. Компанията е основана през 2001 г. от Спас Русев (до неотдавна собственик на БТК) и първоначално Минчев е миноритарен собственик, но преди десет години той изкупува всички акции. През 2017 г. реорганизира дейността си, като отделя компании за различните сегменти и през 2020 г. излиза на борсата, където са продадени общо около 21%. В началото на ноември 2021 г. бе обявено, че Любомир Минчев, Иво Евгениев и Спас Шопов имат намерение да продадат над 51% от "Телелинк бизнес сървисис груп" ("ТБС груп"). Дни по-късно беше обявено, че се преговаря с United Group, компанията - собственик на БТК и "Нова тв". Сделка не се случи и по информация на "Капитал" в момента нов купувач не се търси, като приходът от офисната сделка също може да е охладил желанието за продажба.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 17 -->
       <p>
        От консолидирания годишен отчет за 2021 г. на групата "Телелинк" се вижда, че приходите са в размер на 165.7 млн. лв., като това е с около 30 млн. лв. повече в сравнение с предходната година. Нетната печалба е малко над 12.2 млн. лв.
       </p>
       <!-- Номер пагараф: 18 -->
       <p>
        Източници, запознати с офисната сделка, твърдят, че движещата сила в нея е бил Любомир Минчев. Самият той наблегна, че решението е общо с другите инвеститори. Като причина за продажбата обясни, че разглежда всеки актив като потенциален обект на продажба и че в случая им е била предложена добра цена. Отрече тя да е 40 млн. евро, но отказа да я коментира. Логично е от оценката да са били приспаднати съществуващите задължения и платената цена естествено е била по-ниска.
       </p>
       <!-- Номер пагараф: 19 -->
       <p>
        Спас Шопов и Иво Евгениев са известни най-вече с компанията за дялово инвестиране "Рослин капитал партнърс - България". Сред дружествата в портфолиото на "Рослин" са "Индустриален парк Sofia East" в Елин Пелин, винарната Bessa Valley, компанията за авиопревози Avio D Group, инвестиционният фонд NEVEQ, приложението Taxime (чрез "Александреа инвест груп" на Иво Евгениев). Групата им Rosslyn Hotels обединява хотели четири звезди - "Сентрал парк" и "Тракия хотел" в София и "Димят" във Варна.
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
