<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/politika_i_ikonomika/sviat/2022/05/18/4347231_lokdauni_zabaviat_ikonomikata_na_kitai_prez_april/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Локдауни забавят икономиката на Китай през април
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Блокираните градове са основна причина за общите слаби резултати" class="img-fluid" src="https://img.capital.bg/shimg/zx952y526_4347295.jpg?v=1652858721"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <!-- Каре Темата накратко  -->
       <div class="storyOverview">
        <div class="storyOverview__heading">
         Темата накратко
        </div>
        <ul class="storyOverview__list pl-3">
         <li class="storyOverview__item">
          Икономическата активност в Китай се забавя заради антиковид локдауните в големи градове.
         </li>
         <li class="storyOverview__item">
          Имотният сектор, който е водещ за икономиката, регистрира най-голям спад от 2006 г.
         </li>
         <li class="storyOverview__item">
          Понижената активност поставя под риск целта на правителството за растеж и отново създава напрежение в глобалните вериги за доставки.
         </li>
        </ul>
       </div>
       <hr/>
       <!-- Номер пагараф: 2 -->
       <p>
        Блокадите в Китай заради опитите за ограничаване разпространението на коронавируса свиват рязко икономическата активност в страната през април, а спадовете на редица показатели са сравними с тези от началото на пандемията през 2020 г. Продажбите на дребно, основен индикатор за потребителската активност, са спаднали с 11% на годишна база, след като бяха надолу и през март. Индустриалното производство, което даде тласък на бързото икономическо възстановяване след първоначалния шок от пандемията, се е понижило с 2.9%, вместо да се повиши, каквито бяха очакванията на анализаторите. Нивото на безработица достига 6.1% и е най-високото от февруари 2020 г., а имотният сектор, който заема съществена част от икономиката на страната, отчита най-големия си спад от 2006 г. насам.
       </p>
       <!-- Номер пагараф: 3 -->
       <p>
       </p>
       <ul>
        <li>
         <a href="https://www.capital.bg/biznes/finansi/2022/05/17/4345592_investicionnite_banki_nai-nakraia_otchetoha_pechalba_v/" target="_blank">
          Инвестиционните банки най-накрая отчетоха печалба от бизнеса си в Китай
         </a>
        </li>
       </ul>
       <!-- Номер пагараф: 4 -->
       <p>
        Данните са на китайската статистическа служба, цитирани от Financial Times, и отразяват икономическите щети, които нанася стратегията на властите в страната за нулев ковид. Правителството се стреми да ограничи разпространението на коронавируса чрез затваряния на цели градове, масово тестване и карантини. Справянето с пандемията е приоритет за президента Си Цзинпин, който тази година ще се кандидатира за своя трети мандат.
       </p>
       <div id="storyParallax1">
       </div>
      </div>
      <div class="story-content col-12">
       <div id="nativeBanner_story4">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <h3>
        Омикрон ескалира блокадите
       </h3>
       <p>
        Стратегията до голяма степен успяваше да ограничи вируса през последните две години, но властите ескалираха драстично нейното прилагане тази година с появата на силно заразния вариант Омикрон. В края на март беше затворен Шанхай, а десетки градове и стотици милиони хора в Китай бяха поставени под пълно или частично блокиране. Тази политика вече започна да дава своето отражение, но мащабът на щетите тепърва ще става ясен. Заради ограниченията
        <a href="https://www.capital.bg/politika_i_ikonomika/sviat/2022/05/11/4344004_kitaiskiiat_iznos_raste_nai-bavno_ot_2_godini_zaradi/" target="_blank">
         през април китайският износ отчете най-слаб ръст от две години
        </a>
        , а
        <a href="https://www.capital.bg/biznes/kompanii/2022/05/02/4341419_apple_otchete_dobri_rezultati_no_ochakva_trudnosti/" target="_blank">
         големи международни компании, които разчитат на доставки от Китай, се подготвят да понесат загуби от забавяния на доставките
        </a>
        .
       </p>
       <!-- Номер пагараф: 6 -->
       <p>
        Блокираните градове са основна причина за общите слаби резултати. Промишленото производство около делтата на река Яндзъ, където се намира и Шанхай, отчита спад от 14% през април, а това в североизточната част на Китай се е свило с почти 17%. Търговията на дребно в двата региона е 30% надолу.
       </p>
       <!-- Номер пагараф: 7 -->
       <h3>
        Сривът на имотите
       </h3>
       <p>
        През април стойността на продадените имоти е спаднала с 46.6% на годишна база. Това е най-рязкото понижение след август 2006 г. Продажбите на жилища регистрираха спад 26% през март според изчисления на Reuters. Строителният сектор е основен двигател на икономическия растеж на страната, но изпитва сериозен спад от миналата година,
        <a href="https://www.capital.bg/politika_i_ikonomika/sviat/2022/02/14/4310627_gradove_prizraci_v_kitai_pokazvat_problemite_na/" target="_blank">
         след като властите ограничиха прекомерното задлъжняване на компаниите
        </a>
        . Това накара много потенциални купувачи на жилища да се опасяват, че проектите няма да бъдат завършени.
       </p>
       <!-- Номер пагараф: 8 -->
       <p>
        Миналата седмица правителството намали базовите лихви по ипотечните кредити за нови заеми на купувачи от 4.6% на 4.4% в опит да облекчи сектора. Несигурността, растящата безработица и забавянето на доходите са допринесли за спада на продажбите на нови жилища, смята Тин Лу от банката Nomura. Понижението на лихвата ще има ограничен ефект, казва още той.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <h3>
        Китайската икономика се задъхва
       </h3>
       <p>
        Брутният вътрешен продукт на Китай нарасна с 4.8% на годишна база през първото тримесечие. Правителството се стреми да постигне ръст 5.5% за годината, което е най-ниската официална цел от три десетилетия. Икономистите вече намалиха прогнозите за растежа за второто тримесечие. Според австралийската банка ANZ растежът на китайската икономика ще достигне 5% през 2022 г., отчасти благодарение на държавните стимули, които ще "компенсират загубата на икономическа активност през последните два месеца". Икономистите на банката обаче остават "песимисти по отношение на средносрочните перспективи на Китай", като се има предвид очакванията, че подкрепящите мерки ще бъдат отменени през следващата година. Китайската икономика ще се затрудни да се върне към тенденцията си отпреди пандемията, смятат анализаторите от Capital Economics.
       </p>
       <!-- Номер пагараф: 10 -->
       <p>
        След като властите в Шанхай въведоха още по-строги мерки миналата седмица, близо два месеца след началото на локдауна в града, бяха обявени планове за поетапно разхлабване. Възможно е връщане към нормалния начин на живот и възобновяване на производството през юни. В началото на седмицата 15 от 16-те района на Шанхай са постигнали целта за нулев COVID-19, което означава, че три поредни дни не са регистрирали нови случаи.
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
