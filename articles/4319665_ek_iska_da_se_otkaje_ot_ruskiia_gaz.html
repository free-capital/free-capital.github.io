<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/politika_i_ikonomika/sviat/2022/03/04/4319665_ek_iska_da_se_otkaje_ot_ruskiia_gaz/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      ЕК иска да се откаже от руския газ
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="ЕК" class="img-fluid" src="https://img.capital.bg/shimg/zx952y526_4319788.jpg?v=1646384664"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        През следващата седмица (вероятно на 8 март) Европейската комисия ще обяви конкретен план за намаляване на зависимостта си от руския газ.
       </p>
       <!-- Номер пагараф: 2 -->
       <p>
        Той ще включва бързо подобряване на енергийната ефективност, за да се намали като цяло нуждата от енергоносители, оптимизиране на запасите от газ, както и диверсифицира доставките си - основно чрез втечнен природен газ. Паралелно с това ще се развива и капацитетът за възобновяема енергия. "Всеки киловатчас електроенергия, която Европа генерира от слънчева, вятърна, водна енергия или биомаса, намалява нашата зависимост от руския газ и други замърсяващи източници", каза по-рано председателят на ЕК Урсула фон дер Лайен.
       </p>
       <!-- Номер пагараф: 3 -->
       <p>
        Пакетът с предложения включва още ускоряване на внедряването на зеления водород, план за повишаване на прозрачността на въглеродния пазар, препоръка за производство на 35 милиарда кубически метра биогаз до 2030 г., въвеждане на минимални запаси от газ от националните правителства, за да се гарантира средното ниво на запълване на хранилищата за ЕС от най-малко 80% до 30 септември, защита на най-уязвимите потребители, държавна помощ за компании, засегнати от високите цени на енергията и др.
       </p>
       <!-- Номер пагараф: 4 -->
       <p>
        Това би било огромна промяна в енергийната политика на ЕС, която доскоро се стремеше основно към конкурентен общ енергиен пазар и постигане на зелените цели. След ковид пандемията и войната в Украйна фокусът вече трябва да бъде насочен към стабилни цени, зелена енергия, сигурност и непрекъснатост на енергийния поток.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <h3>
        Защо това е нужно?
       </h3>
       <p>
        ЕС даде многократни обещания за намиране на нови енергийни източници след кризата с доставките през зимата на 2009 г. и след руската инвазия в Крим през 2014 г., но не успя да постигне задоволителни резултати. Днес съюзът внася 90% от необходимия газ, близо 40% от който идва от Русия, спрямо 26% през 2010 г.
       </p>
       <!-- Номер пагараф: 6 -->
       <p>
        Високата инфлация и нахлуването в Украйна, която е основна транзитна страна на руския газ, се случиха в чувствителен момент, когато ЕС обсъжда и приема ключово законодателство за постигане на климатично неутрален континент. Планираните зелени реформи се очаква да доведат до намаляване на зависимостта на ЕС от газ с 23% до края на това десетилетие, според плана на Комисията, който все още подлежи на промени, особено предвид ситуацията в момента и очакваните нови препоръки през следващата седмица. В същото време, ако не предприеме нужните мерки, съюзът може съвсем скоро да бъде изпреварен от Русия, която да спре кранчето на газта към Европа.
       </p>
       <!-- Номер пагараф: 7 -->
       <p>
        В краткосрочен план перспективата изглежда добре. Миналият месец Урсула фон дер Лайен каза, че ЕС може да оцелее тази зима дори при "пълно прекъсване на доставките на газ от Русия". В същото време, евродепутатът Кристиан Елерс главен говорител на групата на ЕНП по въпросите на енергетиката, заяви на пресконференция на ЕП по темата: "Новите предложения за енергийния сектор ще бъдат стратегическа инвестиция, защото освен по-малката зависимост от руския газ и други източници на изкопаеми горива означава и по-малко пари за финансиране на военните действия на Кремъл". Докато през 2021 г. ЕС е закупил газ от Русия на стойност 99 млрд. евро, то военните разходи на страната са възлезли на 60 млрд. евро.
       </p>
       <!-- Номер пагараф: 8 -->
       <p>
        В дългосрочен план много страни все още са твърде зависими от Москва за суровини.
        <a href="https://www.bruegel.org/2022/02/preparing-for-the-first-winter-without-russian-gas/" target="_blank">
         Анализ
        </a>
        на брюкселския тинк-танк Брюгел от миналия месец "Подготовка за първата зима без руски газ", сравнява зависимостта на държавите членки от Русия.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        Според бившия министър-председател на Литва Андрюс Кубилиус, към момента евродепутат и докладчик на Европейския парламент за ситуацията в Русия, Зелената сделка е планирана в условия на ceteris paribus (всички други условия остават непроменени), но икономическият шок от войната ще изисква спешни нови решения. Удълженото използване на ядрената енергия в ЕС е сред тях. Това се отнася особено за Германия, която има план да затваря ядрените си централи.
       </p>
       <!-- Номер пагараф: 10 -->
       <p>
        Допълнително, фокусът трябва да бъде върху изграждането на инфраструктура за доставки и съхраняване на втечнен природен газ, като алтернатива на руския газ, добавя Кубилиус.
       </p>
       <!-- Номер пагараф: 11 -->
       <h3>
        Още солидарност към Украйна
       </h3>
       <p>
        "Развиващата се криза ще засегне европейските енергийни пазари и сигурността на доставките. Разчитаме на способността ни да диверсифицираме значително и ефективно доставките и да попълним капацитетите си за съхранение на газ преди началото на следващата зима. Трябва да се справим и с риска от ценови шок", заяви в четвъртък комисарят по енергетиката Кадри Симпсън пред евродепутати. "В същото време ЕС е готов да координира спешните доставки за Украйна в енергийния сектор", добави тя.
       </p>
       <!-- Номер пагараф: 12 -->
       <p>
        Председателят на ЕК Урсула фон дер Лайен също призова за солидарност и ускоряване на зеления преход по време на среща между Европейския съюз и украинския президент Владимир Зеленски във вторник.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <p>
        В тази връзка, ЕК ще работи за синхронизиране на украинската електропреносна мрежа с тази на общността, след като вече не е свързана с руската.
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
