<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/biznes/kompanii/2022/03/28/4329547_trudnoto_reshenie_na_renault_da_se_ottegli_ot_rusiia/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Трудното решение на Renault да се оттегли от Русия
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Трудното" class="img-fluid" renault="" src="https://img.capital.bg/shimg/zx952y526_4329555.jpg?v=1648455367"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Френският производител на автомобили Renault обяви миналата сряда, че спира дейността си в Русия и ще се откаже от собствеността си в руската АвтоВАЗ, където има мажоритарен дял. Това се случи след дълъг период на колебание на компанията, в която френската държава има дял от 15%. Близо месец след началото на войната на Русия в Украйна, Renault остана последният голям европейски автопроизводител, който все още не се беше изтеглил от страната. Групата беше изправена пред трудно решение поради големите си инвестиции в Русия и съществен дял продажби на руския пазар. Новината за оттеглянето дойде дни след като президентът на Украйна Володимир Зеленски призова френските компании "да спрат да финансират войната".
       </p>
       <!-- Номер пагараф: 2 -->
       <p>
        През последните 15 години Renault направи сериозни инвестиции в Русия, която стана вторият ѝ най-голям пазар след Франция. Автомобилната компания притежава контролиращ дял от 69% от руското предприятие АвтоВАЗ, което произвежда Лада. Миналата седмица Renault за кратко възобнови операциите си в Русия. Те бяха прекъснати поради липса на компоненти, след като много доставчици спряха дейността си там. Дни по-късно Renault отново преустанови производството, този път "за неопределен период" и ще обмисля какво да прави с дела си в АвтоВАЗ. Макар компанията да обяви, че възможностите остават отворени, на практика тя започна оттегляне от стратегическия за нея руски пазар.
       </p>
       <!-- Номер пагараф: 3 -->
       <h3>
        Големият руски залог на Renault
       </h3>
       <p>
        Всичко започва през 2007 г., когато тогавашният директор на Renault Карлос Гон вижда перспектива в руския пазар. Насърчена от президента Владимир Путин, през 2012 г. компанията увеличава собствеността си в АвтоВАЗ до контролен дял. През изминалото десетилетие това направи френската група доста по-зависима от останалите ѝ конкуренти. За разлика от някои мултинационални компании, за които руският пазар е пренебрежимо малък, Renault има работна сила от над 40 000 души в Русия и генерира 10% от приходите си в страната. Другият собственик на АвтоВАЗ с около една трета е Ростех, отбранителна и индустриална група, управлявана от дългогодишния съюзник на Путин Сергей Чемезов, който от 2014 г. е санкциониран от САЩ.
       </p>
       <!-- Номер пагараф: 4 -->
       <p>
        Почти всички работници на компанията в Русия са местни с изключение на няколко чужденци на ръководни позиции като ръководителя на АвтоВАЗ Никола Мор. Заводът на АвтоВАЗ в Толиати е един от най-големите в света и е ключов източник на заетост в провинция Самара.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        Трите големи германски производителя на автомобили - VW, Mercedes и BMW, спряха своите операции в Русия в рамките на дни след началото на инвазията. Общо те са продали по-малко от 300 хил. автомобила в страната миналата година - малката част от 13-те млн. в световен план. Но Renault е продала над 482 хил. автомобила в Русия през 2021 г., включително под други марки, което е около 17% от общото ѝ производство. Затова и акциите на Renault паднаха с повече от 20% след инвазията и се представят по-слабо в сравнение с тези на другите европейски автомобилни производители.
       </p>
       <!-- Номер пагараф: 6 -->
       <p>
        Renault се върна към печалба едва миналата година след две години на загуби. Сега компанията понижи финансовите си перспективи, заявявайки, че очаква оперативен марж на групата от около 3% в сравнение с поне 4% преди това.
       </p>
       <!-- Номер пагараф: 7 -->
       <h3>
        Емблематичната Лада
       </h3>
       <p>
        Лада отдавна е най-продаваната марка в Русия и представлява над половината от продажбите на групата на Renault в страната. Сравнително ниската ѝ цена ѝ помага да задържи пазарен дял от около 20% въпреки засилващата се конкуренция от страна на чужди компании през последните две десетилетия. През съветската епоха Ладата е една от най-успешните руски стоки за износ, главно в страните от социалистическия блок. Продажбите в ЕС значително се свиха през последните 2 години, когато стандартите за емисиите на превозни средства бяха затегнати, но продължи да се продава на външни пазари като Казахстан и Беларус. Renault планираше да върне Лада Нива обратно в Западна Европа до 2025 г. чрез разработването на нейна хибридна версия.
       </p>
       <!-- Номер пагараф: 8 -->
       <p>
        Въпреки икономическите санкции нейното търсене в Русия остава силно. Хората с повече пари се опитват да ги вложат в апартаменти, а тези с по-малко - в коли, преди рублата още повече да е изгубила стойността си, коментира руски търговец на автомобили пред Financial Times.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <h3>
        Laissez-faire
       </h3>
       <p>
        Френските компании са сред най-големите чуждестранни работодатели в Русия с общо 160 хил. местни служители по данни на френски източници. Производителят на храни Danone, супермаркетите Auchan, ритейл компанията Leroy Merlin и кредиторът Société Générale развиват значителен бизнес в страната.
       </p>
       <!-- Номер пагараф: 10 -->
       <p>
        Френските власти не са оказвали натиск на своите компании да напускат руския пазар. Президентът Еманюел Макрон дори подчерта, че Западът не е във война с руския народ. Напускането на Renault е по нейно собствено желание, макар че решението е било съгласувано с френската държавата.
       </p>
       <!-- Номер пагараф: 11 -->
       <p>
        Макар продължаването на дейността на компаниите в Русия формално да не нарушава санкциите, то навлича на оставащите бизнеси обществено неодобрение и дори призиви за бойкот, тъй като мнозина ги обвиняват, че финансират страната агресор. Над 400 големи международни компании или се оттеглиха от Русия, или намалиха дейността си там, за да се противопоставят на руската инвазия в Украйна, а и да избегнат репутационни рискове.
       </p>
       <!-- Номер пагараф: 12 -->
       <p>
        Напускането на руския пазар от компаниите вероятно ще бъде по-дълготрайно от санкциите. Дори икономическите ограничения да паднат, завръщането на инвестициите в Русия ще бъде трудно и рисковано, тъй като страната дълго ще продължи да се разглежда като неблагонадежден партньор.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <!-- Каре wide -->
       <div class="card newsbox-wide">
        <div class="card-body">
         <h3>
          Какво ще стане с АвтоВАЗ
         </h3>
         В четвъртък Русия обеща да помогне на най-големия си производител на автомобили АвтоВАЗ. Руското министерство на търговията и индустрията заяви, че е в постоянен контакт с компанията и групата Renault-Nissan. Предприемат се всички необходими действия за връщане към стабилната работа на всички производствени линии възможно най-скоро, се казва в съобщението, цитирано от Barron's.
         <br/>
         <br/>
         АвтоВАЗ заяви, че е предприела мерки, за да запази работните места на своите служители. Търсят се заместители на липсващите ключови части, като се разработват и "специални версии" на определени модели Лада, които да бъдат по-малко зависими от вносни части. АвтоВАЗ ще остави два от заводите си - в Толиати и Ижевск - затворени до края на април, а работниците ще бъдат в отпуск. Продажбите на АвтоВАЗ са намалели с 21% на годишна база през февруари, според Асоциацията на европейския бизнес.
         <br/>
         <br/>
         Министерството заяви, че ще обсъди с руското правителство перспективите за развитие на завода на Renault в Москва.
         <br/>
         <br/>
         Руската държава и местни олигарси вероятно ще заемат местата на повечето от напускащите чуждестранни бизнеси. Чуждестранните инвестиции няма скоро да се завърнат в страната и тя ще трябва основно да разчита на износа на суровини, смятат експерти.
        </div>
       </div>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
