<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/politika_i_ikonomika/sviat/2022/03/28/4329354_problemi_s_turgovskata_kompaniia_na_gazprom_moje_da/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Проблеми с търговската компания на "Газпром" може да ударят енергийните пазари
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Проблеми" class="img-fluid" src="https://img.capital.bg/shimg/zx952y526_4329356.jpg?v=1648467549"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Търговското подразделение на руския газов гигант "Газпром" е под нарастващ натиск, тъй като клиенти и партньори избягват отношения с него заради войната на Русия в Украйна. А това представлява риск за енергийните пазари от Великобритания до Германия и Сингапур. Според запознати "Газпром маркетинг &amp; трейдинг" е изправена пред проблеми с ликвидността, тъй като банките забавят транзакциите й, а това пречи и на партньорите й.
       </p>
       <!-- Номер пагараф: 2 -->
       <p>
        Създалата се ситуация може да разруши пазарите извън Обединеното кралство, където е базирана компанията - фирмата е един от най-големите търговци на газ и електроенергия в Европа, има поделения в Азия и Северна Америка и е изтъргувала над 100 карго пратки втечнен природен газ (LNG) през 2020 г., съобщава Bloomberg.
       </p>
       <!-- Номер пагараф: 3 -->
       <p>
        Това засега няма да засегне България, тъй като при нас руският газ се доставя директно от "Газпром експорт", а самото "Газпром маркетинг &amp; трейдинг" няма дейност тук. Но може да усетим ефект по веригата - ако някои сделки започнат да се провалят, ще настъпи хаос, който най-малкото ще повиши цените.
       </p>
       <!-- Номер пагараф: 4 -->
       <p>
        Енергийният експерт Васко Начев посочва, че в случая самосанкционирането на компаниите играе много по-голяма роля от правителствените санкции и въпреки че срещу дружеството на "Газпром" няма преки мерки, то пак не може да оперира нормално.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <h3>
        Заплахите
       </h3>
       <p>
        Малко известна на широката публика, "Газпром маркетинг &amp; трейдинг" има приходи почти колкото търговското поделение на Centrica - най-големия доставчик на енергия в Обединеното кралство. Според Bloomberg, ако спре дейността си, това ще доведе до блокиране на подразделението й за търговия на дребно на Острова, доставящо газ на Националната здравна служба. Заплахата е толкова сериозна, че правителството подготвя планове да национализира бизнеса на руската компания. Според източник на агенцията може да бъдат назначени синдици, ако се окаже, че "Газпром маркетинг &amp; трейдинг" не може да изпълнява задълженията си и да гарантира продължаване на доставките. Властите внимателно следят какво се случва с компанията, защото тя има над 30 хил. бизнес клиента в страната.
       </p>
       <!-- Номер пагараф: 6 -->
       <p>
        Bloomberg прогнозира още, че ако се стигне до невъзможност компанията да работи, въвеждането на външно ръководство може да стане директно, а не през енергийния регулатор Ofgem. Това означава, че засегнатите клиенти на "Газпром" няма да са защитени с правителствени фондове от пределно поскъпване на газа и може да се наложи да подпишат нови контракти с доста по-високи цени.
       </p>
       <!-- Номер пагараф: 7 -->
       <p>
        Застрашено е и звеното на "Газпром маркетинг &amp; трейдинг" в Германия. То е хеджирало доставки за милиарди евро за Wingas, дъщерна компания, която е един от най-големите доставчици на газ в Германия, твърдят източници на агенцията, които не желаят да бъдат назовани. При загуба на тези транзакции базираната в Касел компания, собственост на германското подразделение на "Газпром", ще е принудена да купува енергия за своите клиенти на сегашните високи цени.
       </p>
       <!-- Номер пагараф: 8 -->
       <h3>
        Встрани от санкциите
       </h3>
       <p>
        Реакцията към "Газпром маркетинг &amp; трейдинг" се случва, въпреки че компанията не е пряко засегната от западните санкции. Миналата седмица Обединеното кралство включи Газпромбанк, която обработва някои енергийни сделки, в списъка със санкционирани юридически лица. Докато европейските страни, включително Австрия и Германия, досега се противопоставят на санкции срещу доставките на петрол и газ, търговците се опасяват, че звеното може да бъде следващата цел.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        "Газпром маркетинг &amp; трейдинг" заяви, че доставя газ "на европейските пазари на едро по абсолютно същия начин като другите участници на пазара и от първото тримесечие на 2021 г. не сме получавали газ по дългосрочни договори с Русия". Wingas е отказал да коментира ситуацията.
       </p>
       <!-- Номер пагараф: 10 -->
       <p>
        Заради несигурността на газовите пазари и искането на руския президент Владимир Путин доставките да започнат да се плащат в рубли
        <a href="https://www.capital.bg/politika_i_ikonomika/sviat/2022/03/25/4328864_es_niama_da_plashta_ruskiia_gaz_v_rubli_kakvo_shte/" target="_blank">
         европейските енергийни пазари са изключително нестабилни
        </a>
        . Хаосът ще се влоши, ако компанията - с приходи от 2.6 млрд. паунда през 2020 г., има проблеми и се създадат условия да не изпълни сделките и така да принуди клиентите да влязат на пазара, за да купуват газ и електричество на цени, няколко пъти по-високи от нормалните.
       </p>
       <!-- Номер пагараф: 11 -->
       <h3>
        Проблеми и за пазара на втечнен газ
       </h3>
       <p>
        Пазарът на втечнен природен газ също може да се сблъска с потенциални проблеми, тъй като "Газпром маркетинг &amp; трейдинг" има дъщерно дружество за търговията с LNG. През 2020 г. това звено имаше международно портфолио от сделки, включително споразумения за поемане на товари от завода на "Сахалин енерджи" в Далечния изток на Русия и "Ямал LNG" в арктическата част на страната. Освен това е единственият търговец на продукти от плаващия завод за втечняване на газ в Камерун. Компанията е изтъргувала 113 карго товара през 2020 г. За сравнение - германският ютилити гигант Uniper е обработила 225 товара за същия период.
       </p>
       <!-- Номер пагараф: 12 -->
       <p>
        "Газпром маркетинг &amp; трейдинг" също така има поделения в Мексико, Швейцария, Франция, САЩ и Сингапур според данните на уебсайта на компанията. Европа вече обяви планове за бързо намаляване на зависимостта си от руския газ и петрол, което не е лесно да се изпълни заради дългогодишната зависимост от Москва. Много компании, включително гиганти като Shell и BP, също се "самосанкционират", като избират да не подписват нови договори за руски доставки. Само няколко от най-големите компании в Европа все още правят бизнес с руската компания извън борсата. На банките отнема понякога повече от седмица, за да обработят сделките, което може да отблъсне клиентите и търговските партньори, защото отнема твърде много време за осъществяване на сделките.
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
