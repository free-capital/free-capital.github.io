<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/politika_i_ikonomika/obrazovanie/2022/05/01/4335148_inovativnite_drehi_na_uchilishteto/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Иновативните дрехи на училището
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Иновативните дрехи на училището" class="img-fluid" src="https://img.capital.bg/shimg/zx952y526_4342079.jpg?v=1651482827"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Коронaвирусът проби невидимата царска мантия на традиционното образование. Учители, ученици и родители видяха, че всъщност то до голяма степен е голо - като в приказката на Андерсен. В пандемията всички училища, независимо от собственост, местоположение и възрастта на възпитаниците си, се премениха дигитално, но истинската промяна не е само технологична, но и емоционална и поведенческа.
       </p>
       <!-- Номер пагараф: 2 -->
       <p>
        Програмата "Иновативни училища" на Министерството на образованието и науката започна през 2017 г. с цел да създаде нова образователна парадигма. Емблемата "Иновативно училище" може да се види както в престижни столични гимназии, така и в отдалечени села в цяла България.
       </p>
       <!-- Номер пагараф: 3 -->
       <p>
        Виртуални класни стаи, творчески задачи, креативни учители, монитори вместо черни дъски и облаци вместо дневници - по това се разпознаваха иновативните училища в България и преди ковид-19. Експерти и педагози са категорични, че тези училища са били по-подготвени за електронна среда, тъй като
        <strong>
         още преди пандемията са въвели дистанционно обучение, мобилни приложения за екипна работа, мултимедия, виртуална реалност, облачни технологии.
        </strong>
        Сред техните задължителни характеристики са иновативно учебно съдържание, програма и план, иновативни методи на преподаване, както и различно управление на учебния процес.
       </p>
       <h3>
        <strong>
         Училищната иновация не означава само нова технология, а промяна на статуквото и генериране на идеи
        </strong>
       </h3>
       В списъка за учебната 2021/2022 г. има 510 иновативни училища. Всяко от тях решава какво да въведе и подобри, за да получи това звание. През тази година например училищата наблягат на теми, свързани с личностното развитие и гражданското образование. Проектите се фокусират върху работа по проекти, дигиталните науки и STEM обучение. Но и към изкуства, екология, различни методики на обучение, спорт, кариерно ориентиране и изкуствен интелект.
       <!-- Номер пагараф: 4 -->
       <p>
        "Да преминем към обучение от разстояние в електронна среда за нас не представляваше голяма трудност. Използването на облачни технологии, онлайн преподаването и онлайн оценяването ни провокираха да преминем към въвеждане на нови училищни политики, свързани с проектно базираното обучение и проблемно базиран подход", казва Веселина Карапеева, директор на пловдивската МГ "Акад. Кирил Попов". И допълва, че все още има неща, които трябва да се отработят, но това е въпрос на организация, екип, професионализъм и доверие един на друг. Тя е убедена, че
        <strong>
         колкото и да е иновативно електронното обучение, то не може да компенсира присъствения и социалния контакт в класната стая.
        </strong>
        Математическата гимназия е едно от четирите пилотни училища в България по проект Skills for Innovation ("Умения за иновации") на INTEL, а през 2021 г. са спечелени две акредитации по програмата "Eразъм".
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        "Благодарение на иновативните практики и дигиталната грамотност на ученици и учители обучението безпроблемно преминава от класната стая в електронна среда. Използването на актуални онлайн образователни и мобилни приложения дава възможност на преподавателите за избор на интерактивни инструменти и системи за успешна комуникация учител - ученик - родител", разказва Валентина Тодорова, директор от 2002 г. на шуменското иновативно СУ "Йоан Екзарх Български". И допълва, че дигиталната среда, в която са поставени учениците, е максимално близка до характерния за тях начин на възприемане и интерпретиране на информацията.
       </p>
       <!-- Номер пагараф: 6 -->
       <p>
        <strong>
         Реорганизацията на класната стая, разчупеният й интериор и интерактивните дъски вече не са рядкост в българското училище.
        </strong>
        Иновациите включват нови методи на преподаване като дизайн мислене, проектно базирано обучение, обърната класна стая, мисловни карти, виртуални класни стаи, използване на добавена виртуална реалност в часовете.
       </p>
       <!-- Номер пагараф: 7 -->
       <h3>
        Все по-рядко се използват пасивните методи на преподаване
       </h3>
       <p>
        Учителят все повече се отдалечава от катедрения си трон, за застане редом до възпитаниците си като ментор, модератор, помощник. Целта вече е не да натъпчат главите на учениците с наизустени факти и мнения, а да развият ключови умения за бъдещето.
       </p>
       <!-- Номер пагараф: 8 -->
       <p>
        "Работата в нетрадиционната ситуация на ковид-19 и необходимостта да се формират нови знания и умения провокира създаването на STEM център. Неговото име "Утреландия" визуализира най-ясно идеята да подготвя учениците за предизвикателствата на бъдещето, но не като им дава готови решения, а като ги насочи към важните за тях знания, умения и компетентности, необходими за пълноценната им реализация в живота", споделя Валентина Тодорова. "Утреландия" вдъхновява малките откриватели да променят света, напътствани от своите учители. "
        <strong>
         Обучителният процес е преформулиран така, че позволява фокусиране върху практическата, експерименталната и проектната работа"
        </strong>
        , подчертава директорът на шуменското училище, която е и
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        член на Международна асоциация на учителите по философия в Бон.
       </p>
       <!-- Номер пагараф: 10 -->
       <p>
        Все по-популярният метод дизайн мислене, предпочитан в много от иновативните училища, например развива и изгражда ключови житейски и предприемачески умения, стимулира креативността, помага за работа в екип, насърчава любопитството и новия поглед към света. Учи на умения за вземане на решения, предприемачество, изказване на лично мнение, оценка и самооценка, емпатия и др. Дизайн мисленето дава възможност на децата да се запознаят с дадена тема, да получат и синтезират информация, да генерират решения и да подобрят реални житейски казуси, с които се сблъскват всеки ден.
       </p>
       <!-- Номер пагараф: 11 -->
       <p>
        "Като иновативно училище нашият девиз е "Утре започва от днес!", а фокусът ни е да развием ключовите компетенции на децата в основните пет области -
        <strong>
         критично мислене и взимане на решения, комуникация и емоционална интелигентност,
        </strong>
        добра езикова компетентност на български и английски език, кооперативност и работа в екип, както и способност за планиране и организация. Използваме интегриран подход, който да развива децата да работят през дизайн мислене и в екип, но и да умеят да надграждат учебното съдържание, казва Гергана Байкушева, директор на частно средно училище "Петко Р. Славейков" в София. "Насърчаваме общочовешките ценности във възпитателния процес и повече от 15 години подкрепяме интеграцията на деца с обучителни трудности в дружелюбна към тях среда", допълва тя.
       </p>
       <!-- Номер пагараф: 12 -->
       <p>
        "Основната ни визия е да затвърдим връзката между ученика, учителя, родителя и училището. Ние сме длъжни да направим ученето забавно и въздействащо, а преподаването - адекватно на съвременните изисквания. Учениците трябва да стават активни участници в собственото си обучение, като изучават света около себе си, да развиват своите знания, умения и компетентности", категорична е и директорката на пловдивската математическа гимназия Веселина Карапеева.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <p>
        Педагозите виждат и как родителите от регистратори на случващото в учебната среда вече стават активна част от образователния процес, имат много повече информация и могат да бъдат по-полезни на децата си.
       </p>
       <!-- Номер пагараф: 14 -->
       <!-- Каре wide -->
       <div class="card newsbox-wide">
        <div class="card-body">
         <h3>
          Характеристики на иновативното училище
         </h3>
         <ul>
          <li>
           Иновативно учебно съдържание, програми и планове. Обучението е съобразено с държавните образователни стандарти, но учениците са интелектуално и емоционално ангажирани и развиват умения за критично мислене.
          </li>
          <li>
           Иновативни методи на преподаване и образователна среда. Училището създава учебна и училищна култура, в която учениците се чувстват сигурни, подкрепяни от техните учители, родители и съученици, за да се справят по‐успешно с предизвикателствата.
          </li>
          <li>
           Иновативно управление и организация на учебния процес. Прилагането на управленски модели, за да се осигури професионалното израстване на педагозите в ментори, които насърчават учениците. Създаване на среда, в която учители, родители и ученици се ценят един друг.
          </li>
          <li>
           Иновативна квалификация на учителите и сътрудничество между тях за подобряването на учебния процес и ученето през целия живот.
          </li>
         </ul>
         <br/>
         <br/>
        </div>
       </div>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
