<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/light/neshta/2022/05/13/4344286_pisateliat_jivial_v_interesni_vremena/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Светослав Минков – писателят, който искаше повече
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Светослав Минков – писателят, който искаше повече" class="img-fluid" src="https://img.capital.bg/shimg/x620_4344285.jpg?v=1652629994"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <!-- Каре wide -->
       <div class="card newsbox-wide">
        <div class="card-body">
         Книга: Светослав Минков - "Разкази"
         <br/>
         <br/>
         Издателство: "Колибри"
         <br/>
         <br/>
         Цена: 30 лв.
        </div>
       </div>
       <!-- Номер пагараф: 2 -->
       <p>
        Светослав Минков е на теория сред познатите български автори на ХХ век, но при по-дълбоко вглеждане около неговата личност има повече от очевидното. Антологията с твърди корици, събрала неговите разкази, до голяма степен попълва тези празнини.
       </p>
       <!-- Номер пагараф: 3 -->
       <p>
        Според съставителя на сборника - писателят и преводач Владимир Полеганов, влиянието и ролята на Минков в литературата ни са силно подценени, донякъде защото е живял във време, в което жанровата литература не е имала особено силна традиция. Това го обрича да е "самотник на българското литературно поле". Към днешен момент Минков може да бъде разглеждан като
        <strong>
         един от първите, които вкарват в жанра на разказа градски, иронични, гротескови и фантастични елементи.
        </strong>
        Той е и сред писателите, които са част от краткотрайното течение на българския диаболизъм от 20-те години на ХХ век, което се откроява със силен психологизъм, оттенъци от жанровете на ужаса и мистерията, но без да прерасне в истинска вълна. (
        <em>
         "Но защо тия предмети му се струваха чужди и някак неприветно оживели в дрезгавината? Защо пръстите му не смееха да ги докоснат? Той пристъпи и надникна през прозореца, върху чиито стъкла почукваше и сълзеше дъждът
        </em>
        ", пише Минков в "Човекът в нощта").
       </p>
       <!-- Номер пагараф: 4 -->
       <p>
        Критикът Симеон Султанов (1927 - 1989) веднъж казва, че Минков има
        <em>
         "смъртна ненавист към битоописателството"
        </em>
        . Чрез антологията Полеганов иска да подчертае именно колко отвъд баналното са тези истории. "Минков иска да се докосне до нещо по-голямо, до някакво отвъд, което, каквото и да е - красиво или гротескно - съществува, но е само частично достъпно за сетивата ни. Това е почти уникално в контекста на българската литература не само от периода между двете световни войни и малко след това, но и днес. Искаше ми се пътят на читателя от първия до последния разказ в книгата да покаже, че Светослав Минков е
        <strong>
         писател с индивидуален поглед, живял в интересни времена
        </strong>
        ", казва Полеганов, който подрежда селекцията в сборника хронологично, с текстове от началото на 20-те до смъртта му. В тях постоянна остава също нетипичната за времето лекота, с която Минков разполага героите си в различни среди, из България, Западна Европа, САЩ - нещо, което вероятно е вдъхновено и от пътуванията му из света.
       </p>
       <!-- The Modal -->
       <div class="lightboxModal">
        <div class="infobar">
         <div class="count">
         </div>
        </div>
        <div class="navigation">
        </div>
        <div class="content">
         <img/>
        </div>
       </div>
       <figure class="figure lightbox">
        <a href="https://img.capital.bg/shimg/zx1278_4344284.jpg">
         <img alt="" class="figure-img img-fluid" data-src="https://img.capital.bg/shimg/zx1278_4344284.jpg" src="https://img.capital.bg/shimg/zx860_4344284.jpg" title=""/>
        </a>
        <div class="figure-caption">
         <a href="https://img.capital.bg/shimg/oo_4344284.jpg" style="color: #00aeef;" target="_blank">
          Преглед на оригинала
         </a>
        </div>
       </figure>
       <div id="storyParallax1">
       </div>
      </div>
      <div class="story-content col-12">
       <div id="nativeBanner_story4">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        В края на живота си Минков не оценява особено високо разказите от 20-те и 30-те години, с които е интересен на сегашното поколение читатели, и определя диаболизма като "мода, дошла от Запад" след Първата световна война: "За известно време описвах всякакви ужаси и страхотии; разбира се, това бяха твърде наивни и откъснати от живота белетристични опити", казва той интервю от 1966, годината, в която умира, част от
        <a href="https://www.youtube.com/watch?v=7bBmiFrXMOo" style="text-decoration-line: none;">
         архива на БНР
        </a>
        , а в записа и въпросите, и отговорите звучат като прочетени. Остава спорен въпрос до каква степен той е бил отдаден на догмите на времето, както и как е навигирал публичния си живот в променящия се политически климат.
       </p>
       <!-- Номер пагараф: 6 -->
       <p>
        Минков е роден в Радомир. Един от двамата му братя, Иван Минков, е член на военната организация на Българската комунистическа партия, участва в подготовката на атентата в църквата "Света Неделя" през 1925 г. и се самоубива, докато е преследван. Светослав Минков, въведен от брат си в антифашистките движения, е задържан за два месеца. Дебютира като писател през същото с десетилетие със сборници като "Синята хризантема" (1922) и "Часовник" (1924), учи в Австрия и Германия, създава посветеното изцяло на фантастиката издателство "Аргус" с Владимир Полянов, също асоцииран с диаболизма. Работи също така като библиотекар и редактор. През 30-те години на ХХ век превежда от немски в десет тома творчеството на Ханс Кристиан Андерсен. През 1941 г. свидетелства в полза на Никола Вапцаров по време на делото срещу него за подривна дейност.
       </p>
       <!-- Номер пагараф: 7 -->
       <p>
        Интересно е, че на фона на тези детайли Минков е уважаван в последните години на Царска България: участва в основаването на Българо-японското дружество за приятелство и е служител в българската легация в Токио между 1942 и 1943 г. По-късно, през 1956 г., вече по време на тоталитаризма, той пише критична към модернизирането на Япония книга "Империя на глада". (
        <em>
         "
        </em>
        <em>
         Европеизирана Япония сваля старинните си доспехи и се облича в жакет. Така преобразена, тя се явява на световната арена като илюзионист, който показва на публиката всякакви чудеса."
        </em>
        ) В биографията му присъства и посещение на нацистка Германия като част от писателска делегация, гостувала по покана на Йозеф Гьобелс, тогава министър на пропагандата.
       </p>
       <!-- Номер пагараф: 8 -->
       <p>
        Отношенията на Минков с властта след 1944 г. са противоречиви. Той бързо става част от БКП и коректор във в. "Работническо дело". Санкциониран е по неизвестни причини през 1949 г., а действието е част от "прочистване на партийната организация от случайни, чужди или вражески елементи". Писателят е реабилитиран три години по-късно.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        Според Полеганов, Минков никога не е бил инстински приобщен към който и да е строй, въпреки относителната творческа свобода, която е имал и преди, и след 1944 г., вероятно защото чрез фантастиката успява да премине някои от условностите.
       </p>
       <!-- Номер пагараф: 10 -->
       <p>
        Важен източник е книгата "Светослав Минков: строго поверително" на Румяна Пенчева от 2011 г. "В нея личността му е "сглобена" от дневници и документи, за да разкрие човек, обърнат към новото (и даже неизвестното), свързан с големия свят, и ако мога да ползвам думите на Фани Попова-Мутафова, "тих човек, с точно око и за хубавото, и за грозното", казва Полеганов. "Минков често е описван като деликатен и елегантно ироничен, нещо, което виждаме и в стила му като писател."
       </p>
       <!-- Номер пагараф: 11 -->
       <p>
        <em>
         За "Колибри" това е трета подобна антология: през последните няколко години издателство събра разказите и повестите на
         <a href="https://www.capital.bg/light/neshta/2019/03/08/3400949_pisateli_ulici_grad_kato_grad/" target="_blank">
          Константин Константинов
         </a>
         и Георги П. Стаматов.
        </em>
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
