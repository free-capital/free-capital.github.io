<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/politika_i_ikonomika/pravo/2022/03/18/4325921_bulgarskata_a_ne_evropeiskata_prokuratura_shte_reshi/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Прокуратурата освободи Борисов без обвинение, нямало достатъчно доказателства (обновена)
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Прокуратурата" class="img-fluid" src="https://img.capital.bg/shimg/zx952y526_4326044.jpg?v=1647809485"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Около час преди да изтече 24-часовият срок, в който Софийската градска прокуратура (СГП) трябваше да реши дали да повдигне обвинение на Бойко Борисов или да го пусне на свобода, бившият премиер бе освободен. Около 20:30 ч вечерта в петък заедно с него от ареста си тръгнаха и бившият финансов министър Владислав Горанов и пиарката Севделина Арнаудова, които бяха арестувани няколко часа след Борисов в условията на неотложен случай.
       </p>
       <!-- Номер пагараф: 2 -->
       <p>
        Засега няма достатъчно доказателства за повдигане на обвинения, обявиха на брифинг от Софийската градска прокуратура (СГП), която, както стана ясно сутринта, ще се занимава със случая. Оттам твърдят и че полицията не им е докладвала предложение и проект на постановление за привличане на обвиняеми лица. От МВР опровергаха това.
       </p>
       <!-- Номер пагараф: 3 -->
       <p>
        Късно вечерта в петък брифинг дадоха и премиерът Кирил Петков и вътрешния министър Бойко Рашков. За пореден път ставаме свидетели на саботаж от страна на прокуратурата, каза Петков. Според него са укрити документи и се игнорират свидетелски показания.
       </p>
       <h3>
        <strong>
         Какво казаха от прокуратурата
        </strong>
       </h3>
       Прокуратурата намира, че самото разследване е опорочено, тъй като то е ръководено от некомпетентен разследващ орган - съгласно НПК разследванията на престъпления, извършени от член на МС, се извършват от следовател, а не от полицай. Според СГП не е налице и хипотезата на неотложност при полицейската акция за задържане на Борисов, Горанов и Арнаудова, тъй като обстоятелствата по този случай са отдавна известни.
       <!-- Номер пагараф: 4 -->
       <p>
        На брифинга Десислава Петрова, говорител на Софийска градска прокуратура, обясни, че в прокуратурата са постъпили доказателства, сред които и разпитите на шестима свидетели. Първият разпит е бил на премиера Петков, който е разказал за официалната си среща с европейския главен прокурор Лаура Кьовеши на 16 март. Повечето от другите свидетели, които са дали показания, са работили за Васил Божков и разказват за неговото познанство с Борисов и Горанов, но нито един от тях не е ставал свидетел на предаване на пликове с пари и не е присъствал на въпросните срещи, стана ясно от думите на Петрова.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        По думите й делото не е докладвано в неговата цялост, ще се прави допълнителен анализ. Наблюдаващите прокурори очакват още материали и смятат, че повдигането на обвинения на този етап би било в нарушение на закона. Ако се появят нови обстоятелства, обвинения може да бъдат повдигнати, добави говорителката на СГП, цитирана от БНР.
       </p>
       <!-- Номер пагараф: 6 -->
       <p>
        От прокуратурата твърдят още, че полицията не им е докладвала предложение и проект на постановление за привличане на обвиняеми лица. От МВР обаче опровергаха това.
       </p>
       <h3>
        <strong>
         МВР: Поискали сме обвинение и за тримата задържани
        </strong>
       </h3>
       От МВР обявиха, че всички материали по образуваното досъдебно производство са предадени в деловодството на прокуратурата в петък в 13:30 ч. след отказ на наблюдаващия прокурор да се докладват лично от разследващия полицаи. В тях е направено искане за повдигане на обвинение и на тримата задържани в четвъртък - Бойко Борисов, Владислав Горанов и Севделина Арнаудова.
       <!-- Номер пагараф: 7 -->
       <p>
        В предадените на прокуратурата материали се съдържат и протоколите, в които са описани и веществените доказателства. Няколко часа по-късно наблюдаващият прокурор е извикал разследващите полицаи, които стояли до 17:30 ч. в коридора на прокуратурата, посочват още от ведомството, след което е изискано от тях да донесат самите веществени доказателства. От веществените доказателства към настоящия момент не зависи произнасянето на прокурора за повдигането на обвинение или удължаване на мярката за задържане под стража до 72 часа. Всички съотносими материали за произнасяне на прокуратурата са били предадени своевременно, подчертават от МВР.
       </p>
       <h3>
        <strong>
         Петков: пореден саботаж на прокуратурата
        </strong>
       </h3>
       Късно вечерта в петък Кирил Петков и вътрешният министър Рашков дадоха брифинг по повод твърденията на прокуратурата. За пореден път ставаме свидетели на саботаж от страна на прокуратурата, каза премиерът. Според него са укрити документи и се игнорират свидетелски показания. "Прикриват се сведения от изнудваното лице, за да няма разследване. Те са известни на всички, включително на Европейската прокуратура. В България няма независима прокуратура", каза той. По думите му по този казус работи и Европейската прокуратура. "Битката няма да е лесна, но е започнала. Ще работим с всички инструменти на Европа. Съжалявам, че прокуратурата се изложи по толкова очеваден начин", каза още Петков.
       <!-- Номер пагараф: 8 -->
       <p>
        Бойко Рашков от своя страна обясни, че МВР използва режим на неотложност, защото няма основания да вярва на прокуратурата и това е вариант да се започне производство. Той обяви, че от прокуратурата е чул "откровенни лъжи" и показа документи, за които разследващите твърдят, че ги няма. "Нямало постановление за привличане на обвиняеми. Ето ги! Дали прокуратурата иска да се разкрият престъпленията или ги пази?", попита риторично той.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        Рашков посочи, че прокуратурата много отдавна е трябвало да се самосезира по данните, изнесени от Божков, както и за Горанов - по доклада на финансовата инспекция за вреди за 556 млн. лв., но не го е направила.
       </p>
       <h3>
        <strong>
         Как се стигна дотук
        </strong>
       </h3>
       След противоречивата информация от четвъртък вечер, в петък сутринта окончателно стана ясно, че разследването срещу Борисов, Горанов и Арнаудова не е от компетентността на Европейската прокуратура, а на Софийската градска прокуратура (СГП) и тя ще се занимава със случая. Това всъщност пролича още в четвъртък вечерта, когато се натрупаха
       <strong>
        индикации, че тримата са задържани по сигнала на бизнесмена Васил Божков, който заяви, че е бил рекетиран да плаща такса "спокойствие" и в продължение на няколко години редовно е давал подкупи на Бойко Борисов и Владислав Горанов (общо според него около 60 млн. лв.), за да получава преференциално данъчно третиране
       </strong>
       . Досъдебното производство е за изнудване по чл. 213а от Наказателния кодекс и е образувано с дата 17 март, обяви още в четвъртък вечерта адвокатът на Борисов Менко Менков.
       <!-- Номер пагараф: 10 -->
       <p>
        А в петък сутринта
        <a href="https://prb.bg/sgp/bg/news/57143-pressaobshtenie" target="_blank">
         Софийската градска прокуратура публикува съобщение
        </a>
        , че е получила уведомление по факса от разследващ полицай от Главна дирекция "Национална полиция", че на 17 март 2022 г. е образувано досъдебно производство за престъпление по чл. 213а, ал. 3, т. 2 и т. 5 вр. ал. 1 НК, извършено в периода от 2014 - декември 2019 г. - изнудване, извършено с участието на длъжностно лице, от което са причинени значителни имуществени вреди. В рамките на това производство са били задържани Бойко Борисов, Владислав Горанов и Севдалина Арнаудова.
       </p>
       <!-- Номер пагараф: 11 -->
       <p>
        "Уведомяването за образувано досъдебно производство от МВР, както и посочената в него правна квалификация, изключват компетентността по този случай на Европейската прокуратура", се казва в съобщението. По-късно от изявление на говорителя на СГП Десислава Петрова стана известно, че е определен и наблюдаващ прокурор, но по спорната практика на прокуратурата името му не бе съобщено официално. В ранния следобед Петрова потвърди пред "Капитал", че наблюдаващите прокурори вече са двама, като вторият е определен по настояване на първия.
       </p>
       <!-- Номер пагараф: 12 -->
       <p>
        Оттук нататък те трябваше да изчетат папките по делото, образувано в МВР, и да преценят дали да поискат задържане до 72 часа или веднага да поискат постоянен арест на тримата или на някой от тях, като за целта задължително трябва да им повдигне обвинение. Или пък веднага да ги освободят без обвинение и без мярка за неотклонение. Само по себе си задържане до 72 часа може да се поиска единствено с цел да се обоснове постоянен арест, не и по друга причина.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <p>
        Още в петък сутринта сред различните възможности за развитие на събитията най-реалистичен изглеждаше вариантът с пускането и на тримата.
       </p>
       <!-- Номер пагараф: 14 -->
       <p>
        Фактическите данни за образуваното производство срещу Борисов и останалите и за извършеното по него са твърде оскъдни, но дори и от пръв поглед се вижда, че няма неотложен случай, за да се влиза в домовете на тримата в тъмната част на денонощието и да се извършват претърсване и изземване. Ако се вярва на думите на адвокат Менков, че в предоставените му документи няма посочени фактически основания за задържането, а само квалификация по чл. 213а НК, то това означава, че няма законен арест, коментира пред "Капитал" адвокат с голям стаж.
       </p>
       <!-- Номер пагараф: 15 -->
       <p>
        Адвокатът на Борисов Менко Менков потвърди, че бившият премиер е бил задържан за изнудване по сигнала на Божков, както и по сигнала на "Боец" за снимките с пачки евро и златни кюлчета.
       </p>
       <!-- Номер пагараф: 16 -->
       <p>
        Междувременно и вицепремиерът Асен Василев, който в петък сутринта участва в парламентарния контрол, потвърди, че акцията е свързана с твърденията на Божков и доклад на Агенция "Държавна финансова инспекция" от миналото лято, в който се констатира вреда от 556 млн. лева "заради бездействие на пряко ръководената от Владислав Горанов Комисия по хазарта". Прокуратурата обаче не е предприела никакви действия, макар че докладът й бил изпратен.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 17 -->
       <p>
        Всички
        <strong>
         тези факти и сигнали са известни отдавна и не обосновават действия при неотложен случай
        </strong>
        , дори да има, както пише "24 часа", новопоявили се доказателства - снимки и видеоклип как Борисов получава плик от Васил Божков. Според публикацията тези материали били препратени вчера от Европейската прокуратура на ГДНП и били приобщени към досъдебното производство. Но дори и така да е, то не е достатъчно основание да се действа при неотложност.
       </p>
       <!-- Номер пагараф: 18 -->
       <p>
        Случаят обаче има и друга гледна точка, коментира пред "Капитал" бившата съдийка пред Съда по правата на човека в Страсбург Здравка Калайджиева (пълното изявление вижте в карето по-долу). Според нея, без значение как ще се развие оттук нататък това разследване по отдавна известни сигнали, то е поредна илюстрация как правосъдието в България зависи изцяло от прокуратурата.
       </p>
       <!-- Номер пагараф: 19 -->
       <!-- Каре wide -->
       <div class="card newsbox-wide">
        <div class="card-body">
         <em>
          Здравка Калайджиева
         </em>
         <br/>
         <br/>
         <h3>
          Всеки българин сега ще разбере, че правосъдието в България от край до край зависи от прокуратурата
         </h3>
         <div class="clearfix">
         </div>
         <!-- The Modal -->
         <div class="lightboxModal">
          <div class="infobar">
           <div class="count">
           </div>
          </div>
          <div class="navigation">
          </div>
          <div class="content">
           <img/>
          </div>
         </div>
         <figure class="figure float-right lightbox">
          <a href="https://img.capital.bg/shimg/zx1278_4326010.jpg">
           <img alt="" class="figure-img img-fluid" data-src="https://img.capital.bg/shimg/zx1278_4326010.jpg" src="https://img.capital.bg/shimg/zx160y160_4326010.jpg" title=""/>
          </a>
         </figure>
         Всеки българин сега ще разбере, че правосъдието в България от край до край зависи от прокуратурата. Дали ще се образува досъдебно производство, дали ще се наложи или няма да се наложи и каква мярка за неотклонение ще се наложи, зависи от прокуратурата. Пак от нея зависи дали да поиска задържане под стража от съда. Колко качествено и колко дълго ще разследва и какво "ще си причини" (главният прокурор Иван Гешев каза, че не иска да си го причинява, когато го питаха ще разследва ли кюлчетата). Дали ще внесе обвинителен акт и колко качествен ще бъде той, за да не го връща съдът обратно на прокуратурата, и, най-общо казано, дали ще даде думата на съда, за да се изкаже последен, са все действия, от които зависи правосъдието и всички те са в ръцете на прокуратурата.
         <br/>
         <br/>
         И докато
         <strong>
          на теория наричаме прокуратурата dominus litis - господар на досъдебното производство, на практика тя е господар на целия наказателен процес.
         </strong>
        </div>
       </div>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
