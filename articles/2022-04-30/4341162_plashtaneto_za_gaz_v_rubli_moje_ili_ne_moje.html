<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/politika_i_ikonomika/ikonomika/2022/04/28/4341162_plashtaneto_za_gaz_v_rubli_moje_ili_ne_moje/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Плащането за газ в рубли: може или не може
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Премиерът Кирил Петков и финансовия министър Асен Василев твърдо заявиха, че България при никакви условия не предвижда плащане в рубли" class="img-fluid" src="https://img.capital.bg/shimg/zx952y526_4341160.jpg?v=1651150533"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <!-- Каре wide -->
       <div class="card newsbox-wide">
        <div class="card-body">
         Допълнен с позиция на Асен Василев към 17:30 ч.
        </div>
       </div>
       <!-- Номер пагараф: 2 -->
       <!-- Номер пагараф: 3 -->
       <p>
        Руската държавна компания "Газпром"
        <a href="https://www.capital.bg/biznes/energetika/2022/04/26/4340360_rusiia_spira_dostavkite_na_gaz_za_bulgariia_ot_27/">
         спря доставките за България
        </a>
        и
        <a href="https://www.capital.bg/politika_i_ikonomika/sviat/2022/04/26/4340361_gazprom_spria_gaza_na_polsha_v_narushenie_na_dogovora/">
         Полша
        </a>
        защото не са се съобразили с указа на президента Владимир Путин да се плаща в рубли по предложената от Руската централна банка схема. А именно в нашия случай "Булгаргаз" е трябвало да преведе евро или долари по сметката си в "Газпромбанк", които после да се конвертират в специална новооткрита сметка в рубли на българската компания и оттам да послужат за плащането.
       </p>
       <!-- Номер пагараф: 4 -->
       <p>
        Двете страни в случая подхождат доста канонично към наложените от ЕС санкции и засега не показват никакво желание да дадат заден ход. Българският премиер Кирил Петков и финансовият министър Асен Василев твърдо заявиха, че при никакви условия не предвиждат плащане в рубли. Те, освен че обрисуваха действията на Кремъл като шантаж, използваха случая и за политическа заявка, която да препозиционира страната в лагера на твърдо поддържащите Украйна и да официализират позицията си за военна помощ за Киев чрез доставки на въоръжение.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        По-големият въпрос е дали всички останали в ЕС ще заемат тази позиция, или някои страни ще опитат да заобиколят ако не буквата, то духа на санкциите. Поне засега индикациите са за последното, като някои от големите национални доставчици на руски газ - италианската Eni и германската Uniper правят открито постъпления в тази посока. А това е нещо, което може да произведе търкания в самия блок.
       </p>
       <!-- Номер пагараф: 6 -->
       <h3>
        Забрана с вратички
       </h3>
       <p>
        От една страна вчера, след като Русия спря газа за България и Полша, Европейската комисия излезе с остра позиция, като нарече този ход в прав текст изнудване. Тя твърдо заяви, че компаниите трябва да продължат да плащат в договорената си валута с "Газпром", което в 97% от случите е в евро или долари. Председателят на комисията Урсула фон дер Лайен директно предупреди компаниите да не се поддават на руските искания, защото това би било в нарушение на санкциите.
       </p>
       <!-- Номер пагараф: 7 -->
       <p>
        Същевременно на 21 април
        <a href="https://ec.europa.eu/info/sites/default/files/business_economy_euro/banking_and_finance/documents/faqs-sanctions-russia-gas-imports_en.pdf">
         ЕК беше излязла с кратки насоки
        </a>
        по темата, които все пак привидно оставяха възможност плащането в рубли през "Газпромбанк" да не се превърне непременно в нарушаване на санкциите. Дяволът обаче е заровен в техническите детайли, а проблемът не дойде от санкциите на Брюксел (които бяха специално изготвени, така че да не обхванат газа), а от ответната мярка на Москва.
       </p>
       <!-- Номер пагараф: 8 -->
       <p>
        Според руска разпоредба от 31 март вече превеждането на евро или долари към "Газпром" не се счита за изпълнение на договорните задължения и те трябва да се превалутират в рубли. Именно затова от купувачите се очаква да открият специална сметка в "Газпромбанк", където това да се случва.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        Според позицията на ЕК тази процедура е изцяло в ръцете на руските власти и може да включва и Руската централна банка, която е под санкции. Там се изтъква още, че това може да отнеме и неопределено време, през което парите ще са на разположение на руските власти, така че операцията дори може да се тълкува като заем от европейски компании.
       </p>
       <!-- Номер пагараф: 10 -->
       <p>
        Същевременно обаче ЕК не отхвърля възможността да продължат покупките на руски газ, но заявява, че европейските компании трябва да поискат от руските си контрагенти да изпълняват договорните си задължения като преди указа. Също така се потвърждава, че "Газпром" и "Газпромбанк" не са под санкции и преговарянето с тях не е забранено. А също и че плащането в евро към "Газпромбанк" само по себе си не е нарушение.
       </p>
       <!-- Номер пагараф: 11 -->
       <p>
        Реално спорната част е в кой момент се погасява задължението към руския доставчик и дали самите европейски компании, чрез сметките им в "Газпромбанк", правят превод в рубли. Това оставя място за юридически тълкувания, макар че засега Европейската комисия по всякакви канали комуникира позицията си, че втората сметка в рубли е проблем за нея и
        <a href="https://www.ft.com/content/aa0d294b-0982-4f94-a327-a93300444083">
         "ясно нарушение на санкциите"
        </a>
        .
       </p>
       <!-- Номер пагараф: 12 -->
       <p>
        След срещите си в Брюксел вицепремиера Асен Василев и енергийния министър Александър Николов обясниха, че от "Газпром" са поискали не само "Булгаргаз" да си отвори сметка в рубли в "Газпромбанк", но и да превалутират сумата в московска борса. "Това означава да се откажем от парите си за неопределен период от време, без да имаме какъвто и да контрол, когато те са в третата страна. През този период няма и контрол върху доставките на газ", каза Василев. По думите му обаче по-рисковото за България при евентуалното приемане на тази схема е, че така ще отпадне правната защита на дългосрочния договор, както и предвидените в него арбитражи.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <h3>
        Клубът на неотказващите се купувачи
       </h3>
       <p>
        Досега само някои страни са дали твърда политическа заявка, че няма да плащат в рубли. От други има или мълчание, или опасения как това би се отразило на икономиките им. Определено има компании които стъпват на това и открито заявяват, че ще търсят вариант да продължат да купуват газ от Русия, без да нарушат забраните.
       </p>
       <!-- Номер пагараф: 14 -->
       <p>
        Сред тях са италианската Eni и германската Uniper. Според медийни публикации първата се подготвя да открие сметка в "Газпромбанк" като предпазен ход. Досега тя не е ползвала механизмът и следващо плащане има чак във втората половина на май. По-рано през седмицата германската Uniper официално заяви, че счита за възможно да продължи да внася руски газ, стъпвайки на документа на ЕК, който обаче не е законово обвързващ.
       </p>
       <!-- Номер пагараф: 15 -->
       <p>
        Те, както и други компании по информация на Reuters, обаче искат
        <a href="https://www.dnevnik.bg/sviat/2022/04/28/4340906_stranite_ot_es_iskat_raziasneniia_kak_da_plashtat_za/">
         допълнителни пояснения от комисията
        </a>
        . Тя досега не е дала такива и предвид различните мнения вероятно решението ще мине през обсъждане като минимум на ниво енергийни министри.
       </p>
       <!-- Номер пагараф: 16 -->
       <p>
        Темата има потенциал да предизвика прехвърчане на политически искри. От една страна, държави като България и Полша вече са със спрян газ, след като още преди спорния документ от 21 април нареждат плащанията си по описания в договорите им начин, а не според указа на Путин, и те са отхвърлени. Към тях се добавят и още някои твърдо заявяващи, че няма да правят плащания в рубли.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 17 -->
       <p>
        Включването на София в тази група е донякъде изненадващо, доколкото досега страната беше приемана за една от най-зависимите от руския газ и съответно най-податливите да се огъне. До голяма степен ходът и поведението на Петков и Василев говорят за контролирано и планирано скъсване с този образ.
       </p>
       <!-- Номер пагараф: 18 -->
       <p>
        От другата страна обаче има държави, чиято индустрия в много по-голяма степен би пострадала при недостиг на газ. Германският икономически министър Роберт Хабек заяви, че при пълно спиране на руските доставки страната ще изпадне в рецесия и спадът на БВП може да е до 5%. Затова и в светлината на подобна болезнена перспектива не е изключено да има и други желаещи да използват вратичката в ограниченията, ако такава официално бъде оставена. Нещо, което неминуемо ще предизвика недоволство в тези, които вече понасят щети от спазването на санкциите и ще отслаби ефективността им.
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
