<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/light/neshta/2022/04/28/4337612_teatur_ukrotiavane_na_opurnichavata_rej_staiko_murdjev/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Театър: "Укротяване на опърничавата" (реж. Стайко Мурджев)
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt='Театър: "Укротяване на опърничавата" (реж. Стайко Мурджев)' class="img-fluid" src="https://img.capital.bg/shimg/zx952y526_4337610.jpg?v=1650897817"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        "Укротяване на опърничавата" е от ранните комедии на Шекспир, които той създава след идването си в Лондон. Тук младият автор като че ли напипва своя собствен стил, подражавайки на вече установените в Ренесанса театрални модели, но и всеки път привнася нещо неочаквано и ново. Така комедията е написана по модела на средновековния фарс, където често срещан образ е "опаката жена" (за времето си тя е нещо толкова познато, каквото например днес са блондинките от вицовете).
       </p>
       <!-- Номер пагараф: 2 -->
       <p>
        Ала при Шекспир фарсовата линия, с нейния битовизъм и грубоват хумор, е представена по оригинален начин. Още тук авторът внася един от бароковите мотиви, който ще се превърне в централен за неговата поетика - животът като театър ("този свят е сцена, където всички хора са актьори", твърди меланхоликът Жак в "Както ви харесва").
       </p>
       <!-- Номер пагараф: 3 -->
       <p>
        Комедията е рамкирана като пиеса в пиесата. Един лорд решава да се пошегува с един обикновен занаятчия медникар, когото открива натряскан до козирката в кръчмата. Лордът накарва слугите си да го пренесат в дома му, да го преоблекат и да се държат с него като с висшестоящ. Скоро пред мнимия аристократ бива разиграна от трупа актьори, превърналата се днес в класика, комедия за укротяването на опърничавата богата девойка от Падуа Катерина от упорития и прагматичен веронец Петручио.
       </p>
       <!-- The Modal -->
       <div class="lightboxModal">
        <div class="infobar">
         <div class="count">
         </div>
        </div>
        <div class="navigation">
        </div>
        <div class="content">
         <img/>
        </div>
       </div>
       <figure class="figure lightbox">
        <a href="https://img.capital.bg/shimg/zx1278_4337611.jpg">
         <img alt="" class="figure-img img-fluid" data-src="https://img.capital.bg/shimg/zx1278_4337611.jpg" src="https://img.capital.bg/shimg/zx860_4337611.jpg" title=""/>
        </a>
        <div class="figure-caption">
         Автор
			:
			Иван Дончев
        </div>
        <div class="figure-caption">
         <a href="https://img.capital.bg/shimg/oo_4337611.jpg" style="color: #00aeef;" target="_blank">
          Преглед на оригинала
         </a>
        </div>
       </figure>
       <!-- Номер пагараф: 4 -->
       <p>
        Макар и обикновено да бива поставяна по-ниско от Шекспировите комедийни шедьоври (като "Сън в лятна нощ" или "Дванайсета нощ"), "Укротяване на опърничавата" е сред любимите на публиката. Тя постоянно присъства в репертоара на театрите по цял свят, макар да създава много проблеми заради щекотливата си, също опърничава, тема - войната между половете. Особено за феминизма е трудно да преглътне грубите, укротяващи тактики на Петручио, който побърква Катерина и я оставя да гладува, както и да изтърпи финалния монолог на самата, вече опитомена Катерина, когато доброволно приема да бъде покорна съпруга. Но при Шекспир нищо не е еднозначно, затова и текстът винаги успява да надскочи късогледия фокус на морализаторската политкоректност с изобретателността на своя хумор и със своята отвореност, която му позволява всеки път да бъде четен по различен начин.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        В новия, брилянтен сценичен прочит на режисьора Стайко Мурджев с трупата на пловдивския драматичен театър това е именно така. Шекспировият текст звучи отново свежо, забавно и остроумно, а балансът на силите между Петручио и Кет, прекрасно изиграни от Герасим Георгиев-Геро и Маргита Гошева, динамично се люлее. Гледам на този спектакъл като на ново постижение на този все още млад режисьор, който (особено с "Еквус" в Младежкия театър) вече бе демонстрирал умението да гради върху голяма сцена с голяма актьорска трупа наелектризиращо, драматическо действие. "Укротяване на опърничавата" е ярък, зрелищен спектакъл, с който режисьорът навлиза за първи път толкова категорично в комедията. Това, което най-силно ме впечатли, е размахът и чувството за мярка. Трудност при "Укротяване на опърничавата" е, че фарсовият хумор лесно може да излезе извън контрол за сметка на по-фината поетика на словото и сложността на характерите.
       </p>
       <!-- Номер пагараф: 6 -->
       <p>
        Стайко Мурджев е намерил ефектен ход. Той е съхранил по оригинален начин поетическата Шекспирова тактика на "театър в театъра", за която споменах в началото. Няма я сюжетната линия за заблудения пияница, превърнат в лорд, който гледа пиеса. Вместо това цялото действие се развива върху цирков манеж и всички персонажи са циркови артисти - фокусници, акробати, жонгльори, дресьори. Цирковите номера, които драматичните актьори са успели да заучат (с помощта на циркови професионалисти) ,са забележителни. Тук циркът функционира не само като атракцион, а като надреално, съноподобно пространство. Цветовете са засилени, адреналинът е висок, а телата са освободени от гравитацията и вършат невероятни неща. В това пространство става възможно Петручио и Катерина да се влюбят истински. Между укротителя и звяра няма само експлоатация.
       </p>
       <!-- Номер пагараф: 7 -->
       <p>
        Оригиналната постановка бе сред тазгодишните претенденти за наградата "Икар" на Съюза на артистите за режисура и главна женска роля (Маргита Гошева), и взе награда за най-добро техническо осъществяване. Ако зависеше от мен, тя би и спечелила и в още категории, включително за музика, сценография, поддържащи роли. Тя взе и наградата за спектакъл "Златен кукерикон" на Сатиричния театър за достижение в хумора и сатирата. Освен на голямата сцена на театъра в Пловдив, където се играе на 26 април, спектакълът ще може да бъде видян на живо и в София на сцената на Народния театър "Иван Вазов" на 29 април.
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
