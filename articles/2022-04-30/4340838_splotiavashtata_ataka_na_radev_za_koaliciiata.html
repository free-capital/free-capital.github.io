<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/politika_i_ikonomika/bulgaria/2022/04/28/4340838_splotiavashtata_ataka_na_radev_za_koaliciiata/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Атаката на Румен Радев e със сплотяващ ефект за коалицията
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Войната на Путин в Украйна раздели политически президента и премиера." class="img-fluid" src="https://img.capital.bg/shimg/zx952y526_4340842.jpg?v=1651114804"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Само преди седмица изглеждаше, че съгласието за военната помощ за Украйна в правителството е окончателно минирано. И само за няколко дни именно този въпрос заздрави коалицията, а до голяма степен подреди политическите играчи по истинските им места.
       </p>
       <!-- Номер пагараф: 2 -->
       <p>
        След изтощителните спорове по темата между четирите управляващи формации спирането на руския газ за България принуди водещата политическа сила "Продължаваме промяната" да излезе с ясен и изключително твърд отговор на действията на Русия. Нещо, което кабинетът "Петков" се въздържаше да направи от началото на войната заради различната позиция на БСП и "червените линии", поставени от Корнелия Нинова.
       </p>
       <!-- Номер пагараф: 3 -->
       <p>
        Повратният момент обаче дойде не от Нинова, а от президента Румен Радев, който в сряда нападна управляващите заради очерталото се решение на парламента през следващата седмица, което ще даде на Министерския съвет право да преценява колко и каква военна помощ да бъде предоставяна на Украйна.
       </p>
       <!-- Номер пагараф: 4 -->
       <h3>
        Целите на президента
       </h3>
       <p>
        През двата работни дни след Великден се развиха шеметно неочаквани събития. След като коалиционният съвет във вторник вечерта успя да успокои страстите около оръжията за Украйна, в сряда политическата ситуация ескалира с обявеното от Русия прекъсване на газовите доставки за България и последвалата реакция на президента Румен Радев.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        <strong>
         Радев вмени на кабинета "Петков" отговорността за спрения руски газ към България и обвини правителството, че взема страната на Украйна,
        </strong>
        като попита защо българско оръжие достига до нападнатата от Русия държава. Освен популисткия призив към управляващите "да погледнат към бедстващите българи" той за пореден път постави "българския национален интерес" в контекста на интересите на Кремъл в България и Европа.
       </p>
       <!-- Номер пагараф: 6 -->
       <p>
        <strong>
         Атаката на Радев е с две основни политически цели. Първата е пряко насочена срещу лидера на БСП Корнелия Нинова,
        </strong>
        която е и икономически вицепремиер, в чийто ресор е износът на оръжия. С нея президентът е в обтегнати отношения още от първия си мандат, но двамата успяваха да демонстрират някакъв вид хладен мир. Залогът на противопоставянето помежду им е социалистическата партия и все по-откритите амбиции на Радев да отслаби позициите на Нинова и да увеличи влиянието си в нея за времето след изтичането на втория му мандат.
       </p>
       <!-- Номер пагараф: 7 -->
       <p>
        <strong>
         Втората цел на атаката е "Продължаваме промяната" и очевидната еманципация на лидерите й от политическото опекунство на Радев.
        </strong>
        Факт е, че премиерът Кирил Петков и вицепремиерът Асен Василев започнаха политическата си кариера от служебния кабинет, сформиран от президента преди първите парламентарни избори миналата година. Макар и тръгнали от обща точка - срещу модела на ГЕРБ и Бойко Борисов в управлението на държавата, предвидимо в политически план Радев и "Продължаваме промяната" започнаха да се отдалечават. Първият сериозен знак беше неуспешният опит на президента да им наложи антиевропейската си позиция по проблема със Северна Македония, последван от разногласието след руската инвазия в Украйна и призивите на Радев за неутралитет, за да се стигне до челния сблъсък в сряда, когато вицепремиерът Василев нарече позицията на президента за военната помощ за Украйна "позорна".
       </p>
       <!-- Номер пагараф: 8 -->
       <h3>
        Как технократите станаха политици
       </h3>
       <p>
        Избликът на президента срещу правителството, който поразително напомни на тезите, развивани от руските официози и прокремълските говорители в България, предизвика ответна реакция.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        На първо място, стана ясно, че най-голямата партия в управляващата коалиция - "Продължаваме промяната", се отказва от ролята си на балансьор между "Демократична България" и БСП, които очаквано заемат диаметрално противоположни позиции за войната в Украйна.
       </p>
       <!-- Номер пагараф: 10 -->
       <p>
        Досега премиерът Петков основно се опитваше да потуши очерталата се криза, след като ДБ настояха категорично България да изпрати оръжие на Украйна, а БСП заплаши, че ако парламентът приеме подобно решение, ще напусне коалицията. В сряда обаче приеманите предимно като технократи Асен Василев и Кирил Петков направиха решителна крачка и към политическото лидерство на страната.
       </p>
       <div class="embed-responsive youtubecom embed-responsive-16by9 mb-3">
        <iframe allow="accelerometer; autoplay; clipboard-write; encrypted-media; gyroscope; picture-in-picture" allowfullscreen="" frameborder="0" height="315" src="https://www.youtube.com/embed/GZiG-oFONkY?rel=0" title="YouTube video player" width="560">
        </iframe>
       </div>
       <!-- Номер пагараф: 11 -->
       <p>
        "
        <strong>
         Позицията на г-н Радев, че давайки оръжие, ние продължаваме конфликта, е позорна.
        </strong>
        Позорна е, защото в нея имплицитно стои разбирането, че Русия ще победи в този конфликт, че е нормално и добре Русия да победи в този конфликт. Аз смятам, че Украйна ще победи в този конфликт и че трябва да помогнем на Украйна да победи в този конфликт", каза Асен Василев на свикана от ПП пресконференция. И добави, че "политиката да седим и да се преструваме, че няма агресор, не работи".
       </p>
       <!-- Номер пагараф: 12 -->
       <p>
        "Тези хибридки, които ни се продават от сутрин до вечер, че да дадем военнотехническа помощ означава акт на война, са абсолютно неверни
        <strong>
         .
        </strong>
        Иначе целият Европейски съюз вече да е в такъв акт. Освен че има агресор, по-притеснително е, че имаме вътрешни кръгове в България, които се опитват да продадат тази агресия едва ли не като нещо, което трябва да приветстваме"
        <em>
         ,
        </em>
        заяви Кирил Петков, който определи българския интерес като "независима, свободна и просперираща България, част от европейското семейство".
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <h3>
        Войната "Нинова - Радев" вече официална
       </h3>
       <p>
        Не закъсня и реакцията на Корнелия Нинова, която за първи път атакува остро Румен Радев, твърдейки, че президентът, подкрепян и за двата му мандата от левицата, работи срещу БСП.
       </p>
       <!-- Номер пагараф: 14 -->
       <p>
        На думите на Радев, че тя ще трябва да обясни на левите хора износа на оръжие за Украйна,
        <strong>
         тя контрира с въпроса какви договори за износ на оръжие е подписало неговото служебно правителство.
        </strong>
        "Ще трябва да обясните на левите хора защо така яростно нападате собственото си отроче - "Продължаваме промяната", което създадохте, за да убиете БСП", коментира още Нинова.
       </p>
       <blockquote class="blockquote">
        <h3>
         Г-н Радев, ще трябва вие да обясните на тези, които два пъти ви издигат и избират за президент, какви договори за износ на оръжие е подписало вашето служебно правителство...
И най-вече да обясните метаморфозата си от вдигнатия юмрук срещу Борисов преди година до абсолютния ви синхрон днес.”
        </h3>
        <div class="media align-items-center">
         <img alt="Корнелия Нинова" class="rounded-circle mr-3" src="https://img.capital.bg/shimg//zx100y100_4341071.jpg"/>
         <div class="media-body">
          <h5>
           Корнелия Нинова
          </h5>
          <p>
           вицепремиер и лидер на БСП
          </p>
         </div>
        </div>
       </blockquote>
       <!-- Номер пагараф: 15 -->
       <p>
        Тази размяна на обвинения се случи часове преди делегация, водена от премиера Петков, да замине за Украйна. И ден след като стана ясно, че БСП няма да напусне коалицията, когато парламентът приеме решение за изпращане на военна помощ за Киев.
        <strong>
         Междувременно и позицията на БСП се нюансира с настояването военните доставки да не се изпращат "пряко" в Украйна.
        </strong>
       </p>
       <!-- Номер пагараф: 16 -->
       <p>
        "България изнася оръжие за 50 страни, като след това не можем да проследим какво се случва с него, така че е възможно то да достигне до Украйна", обясни във вторник Нинова пред БНТ.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 17 -->
       <p>
        Данните също показват, че през последните два месеца износът на оръжие за страни от ЕС се е увеличил почти тройно.
       </p>
       <!-- Номер пагараф: 18 -->
       <h3>
        Хибридките ще продължат
       </h3>
       <p>
        Идната сряда, когато се очаква парламентът да даде право на Министерския съвет да определя колко и каква помощ да изпраща в нападнатата от Русия страна, само БСП от четворната коалиция ще гласува против, но от това вече не би произтекла криза в управлението. Нещо повече - атаката на президента срещу правителството и лидера на БСП вади левицата от политическата група на прокремълските хардлайнери, в която остават вече само президентът Румен Радев и кресливата "Възраждане" на Костадин Костадинов.
       </p>
       <!-- Номер пагараф: 19 -->
       <p>
        С очакваното решение на парламента за военната помощ за Украйна България официално ще затвърди позицията си на член на ЕС и НАТО, но това не означава, че темата за Русия няма да продължи да се ползва като вътрешнополитическо оръжие. На това поле ще продължи битката между лагерите на Румен Радев и Корнелия Нинова за левия електорат, а ГЕРБ и Борисов ще се опитват да чистят образа си като проевропейска и прозападна опозиция - с атаки срещу управлението заради участието в него на БСП.
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
