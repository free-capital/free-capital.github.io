<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/politika_i_ikonomika/sviat/2022/02/28/4315078_shveicarskite_banki_vse_oshte_sa_privlekatelni_za/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Швейцарските банки все още са привлекателни за престъпниците
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Швейцарските" class="img-fluid" src="https://img.capital.bg/shimg/zx952y526_4315075.jpg?v=1646038293"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Credit Suisse стана главен герой в нов скандал с мръсни пари, след като консорциум от медии съобщи, че швейцарската банка е управлявала сметки на нарушители на човешките права, измамници и бизнесмени, които са били поставени под санкции. Това се случва само две седмици след като започна и дело след дългогодишно разследване срещу групата около българския наркобос Евелин Банев - Брендо.
       </p>
       <!-- Номер пагараф: 2 -->
       <p>
        Миналата седмица Проектът за докладване на организираната престъпност и корупцията, в който участват 46 световни издания като The New York Times, The Guardian и Le Monde, разпространи документи, които показват сметките на 30 хил. клиенти. New York Times съобщи, че изтеклите данни обхващат повече от 18 хил. акаунта с общо над 100 млрд. долара. По-голямата част от тези средства са или с неясен, или с престъпен произход.
       </p>
       <!-- Номер пагараф: 3 -->
       <p>
        Това не е първият подобен скандал, обхванал швейцарската банкова система. От години тя е известна като рай за престъпниците, които искат да изперат пари, които са изкарани по незаконен начин. Причината е вече недействащият Закон за банките от 1934 г., който гарантира запазването на банковата тайна, независимо кой иска да получи информация. Корените на този закон пък се крият в далечния XVIII в., когато френските крале използват банки в Женева, за да избегнат банковата система в тяхната страна.
       </p>
       <!-- Номер пагараф: 4 -->
       <p>
        Този закон беше отменен преди три години, като главна заслуга за това имат Съединените американски щати, които оказаха сериозен натиск върху европейската държава. Идеята на САЩ беше, че ако това законодателство бъде отменено, швейцарската банкова система ще може да се отърси от реномето си на перфектното място за пране на пари. Три години по-късно, изглежда, тази задача все още не е изпълнена.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        През 2017 г. Швейцария се присъедини към Международния стандарт за автоматичен обмен на информация, който изисква от швейцарските финансови институции да споделят информация за своите клиенти със страните, в които те са данъчни резиденти. Повече от 100 държави са подписали същия стандарт, което почти уби примамката на Швейцария за желаещите да укрият данъци.
       </p>
       <!-- Номер пагараф: 6 -->
       <p>
        "Ако сте лекар или адвокат във Франция или Германия и вършите допълнителна работа за пари през уикендите, швейцарските банки бяха привлекателно място да скриете спестяванията си без данъци", каза пред Financial Times банкер, който е работил в Credit Suisse и UBS. "Но тези дни отдавна са отминали: няма данъчни облекчения в швейцарските банки", добавя той.
       </p>
       <!-- Номер пагараф: 7 -->
       <p>
        Credit Suisse твърди, че "90% от сметките, за които става въпрос в разследването, или са били вече закрити, или са били в процес на закриване". Въпреки това Европейската народна партия (ЕНП), която притежава най-голям брой места в Европейския парламент, призова Европейската комисия да "преоцени Швейцария като високорискова страна за пране на пари" като част от следващ преглед на списъка.
       </p>
       <!-- Номер пагараф: 8 -->
       <p>
        Въпреки това данните от Проекта за докладване на организираната престъпност и корупцията показват, че Credit Suisse е продължавала да обслужва сметките на хора, които са влезли в затвора. Един подобен пример е бившият шеф на фондовата борса в Хонконг Роналд Ли Фуук, който е отворил сметка десетилетие след като влиза в затвора по обвинения за вземане на подкупи.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <h3>
        Не само Credit Suisse е "проблемна" банка
       </h3>
       <p>
        Прекият конкурент на Credit Suisse UBS също е в процес на разрешаване на проблеми със съдилища. През 2019 г. банката беше осъдена да плати 4.5 млрд. евро по обвинения, че е помагала на богати клиенти да укриват данъци. Съдът призна банката за виновна в незаконно привличане на клиенти на спортни събития и партита във Франция и за пране на приходи от укриване на данъци.
       </p>
       <!-- Номер пагараф: 10 -->
       <p>
        В края на 2021 г. банката обжалва решението на Апелативния съд в Париж, който намали глобата на 1.8 млрд. евро. Такова обжалване във Франция обикновено отнема месеци. Върховният съд може да се произнесе само по юридически технически характеристики, а не по съществото на делото. Ако реши в полза на UBS, делото се връща в апелативния съд.
       </p>
       <!-- Номер пагараф: 11 -->
       <p>
        В края на май 2021 г. швейцарската банка Julius Baer беше осъдена да плати 79.7 млн. долара в споразумение с Министерството на правосъдието на САЩ, след като е била замесена в разрастващо се разследване за корупция около FIFA, световния футболен ръководен орган.
       </p>
       <!-- Номер пагараф: 12 -->
       <p>
        Споразумението за тригодишното отложено съдебно преследване на банката разрешава обвинение за заговор за пране на пари. Министерството на правосъдието заяви, че конфискуването представлява подкупи, които маркетинговите мениджъри са платили на футболни служители в замяна на права за излъчване на футболни мачове, включително Световното първенство. Освен това се потвърдиха и обвиненията, че бивш банкер на Julius Baer е имал пръст в изпирането на тези средства.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <p>
        Всичко това показва, че желанието на швейцарския банков сектор да изчисти името си все още не е изпълнено. Макар и вече да е част от Международния стандарт за автоматичен обмен на информация, изглежда, практиките, които са били развивани в продължение на десетилетия, е твърде трудно да бъдат оставени в миналото.
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
