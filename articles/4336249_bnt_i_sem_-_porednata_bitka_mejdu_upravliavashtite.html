<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/politika_i_ikonomika/bulgaria/2022/04/14/4336249_bnt_i_sem_-_porednata_bitka_mejdu_upravliavashtite/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Новият конфликт в коалицията: контролът върху обществените медии
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Новият" class="img-fluid" src="https://img.capital.bg/shimg/zx952y526_4336248.jpg?v=1650036603"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Годината е 2014, а месецът - февруари. Кабинетът "Орешарски" управлява в условията на безпрецедентни протести след опита на Делян Пеевски да оглави ДАНС. Тогава в качеството си на опозиционен лидер, паднал неотдавна от власт, Бойко Борисов (ГЕРБ) даде рецептата си за управление:
        <strong>
         "Ахмед Доган пръв осъзна, че ако има медийна империя и контрол върху съдебната власт, може да управлява
        </strong>
        и затова най-дълго управлява България."
       </p>
       <!-- Номер пагараф: 2 -->
       <p>
        В последвалите години на собственото му управление това "прозрение" неизменно се потвърждаваше -
        <strong>
         като условие за осигуряването на послушни медии изборът на членове на Съвета за електронни медии (СЕМ) винаги е бил от ключово значение за властта.
        </strong>
       </p>
       <!-- Номер пагараф: 3 -->
       <p>
        Причината: макар и да работи по остарял за сегашната ситуация закон, медийният регулатор има възможност да държи "в хватка" обществените и да упражнява някакъв контрол и върху частните радиа и телевизии. Но като най-важната му функция досега се е доказал изборът на генералните директори на БНТ и БНР.
       </p>
       <!-- Номер пагараф: 4 -->
       <p>
        Повечето излъчвани на квотен принцип от парламента и президента членове на СЕМ безропотно са изпълнявали политическата воля, което личи от факта, че за шефове на двете водещи се за обществени медии са избирани кандидатите, лансирани от политическата власт. Във вдигания преди всеки конкурс за генерален директор на БНТ шум например с почти абсолютна точност може да се идентифицира кои са фаворитите и кой ще бъде избран месеци преди това да се случи. Следващият избор се очертава през юли.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        В края на този месец предстои парламентът да избере двама нови членове на СЕМ, в същия срок номинация трябва да излъчи и президентът.
       </p>
       <!-- Номер пагараф: 6 -->
       <p>
        <strong>
         Попълването на квотите е от ключово значение, тъй като през лятото изтича мандатът на сегашния генерален директор на държавната телевизия Емил Кошлуков и трябва да бъде избран нов.
        </strong>
        Затова и управляващата четворна коалиция няма вариант да остави въпроса за по-късен етап - при възможността в избора да участват членовете на съвета с изтекъл мандат София Владимирова и Розита Еленова, излъчени с предишното мнозинство на ГЕРБ. "Оставим ли старите членове на съвета да работят и след края на мандата им, това на практика значи да оставим на ГЕРБ да изберат отново Емил Кошлуков в БНТ", коментира пред "Капитал" представител на управляващите.
       </p>
       <!-- Номер пагараф: 7 -->
       <h3>
        Подялбата на СЕМ и БНТ
       </h3>
       <p>
        Изборът, който трябва да направят, обаче се случва в и без друго напрегнат момент в отношенията между "Продължаваме промяната", "Демократична България", БСП и "Има такъв народ". В четвъртия месец от управлението им мнозинството в парламента не изглежда много сигурно, а партиите засилват "разделителните линии" помежду си.
       </p>
       <!-- Номер пагараф: 8 -->
       <p>
        Така в коалицията трябва да решат кого да изпратят от името на парламента в СЕМ - в почти нажежената атмосфера след раздора, който настъпи, когато три от четирите партии отказаха да подкрепят кандидата на ИТН Любомир Каримански за управител на централната банка.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        <strong>
         От съществено значение е, че номинациите и изборът за СЕМ ще се правят в контекста на предстоящия избор на генерален директор на БНТ - позиция, към която (отново) от "Има такъв народ" изразяват нескрит апетит
        </strong>
        , въпреки че политическата власт формално не следва да има общо с този избор.
       </p>
       <!-- Номер пагараф: 10 -->
       <p>
        На този фон е почти сигурно, че попълването на медийния регулатор ще се превърне в новия вътрешен фронт за коалицията. И в поредно изпитание за способността на коалицията да остане в разклатената отвътре промяна на модела на ГЕРБ/ДПС. Т.е. ще се изкушат ли и да "кадруват" през СЕМ ръководството на обществената телевизия или ще следват реално заявените си позиции: че регулаторите са независими и политиците не могат да се месят в работата им (ДБ и ПП) и че "всичко трябва да става по закон" (ИТН). А законът ясно казва: СЕМ избира генералния директор на БНТ.
       </p>
       <!-- Номер пагараф: 11 -->
       <p>
        Как ще се развият събитията може да се съди по номинациите за регулатора.
       </p>
       <!-- Номер пагараф: 12 -->
       <h3>
        Провокацията "Карбовски"
       </h3>
       <p>
        Точно в момента, в който беше заподозряна в колаборация с ГЕРБ и ДПС по казусите с БНБ и парите за пътните фирми, партията на Слави Трифонов внесе пореден смут, като номинира бившия тв водещ Мартин Карбовски за член на СЕМ.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <p>
        Новината предизвика вълна от обществени реакции, а час след като беше съобщена, Асоциацията на европейските журналисти (АЕЖ) организира протест, насрочен за петък под мотото "Спрете гаврата с медиите!". "Номинацията на Мартин Карбовски за член на Съвета за електронни медии е преминаване на червена линия от рода на избирането на Делян Пеевски за директор на ДАНС", се казва в позиция на организаторите.
       </p>
       <!-- Номер пагараф: 14 -->
       <p>
        Номинацията наистина звучи като провокация от страна на ИТН - и към обществото, и към коалиционните им партньори, и към медийната гилдия, доколкото СЕМ следва да осигурява спазването на закона и обществените норми от медиите.
       </p>
       <!-- The Modal -->
       <div class="lightboxModal">
        <div class="infobar">
         <div class="count">
         </div>
        </div>
        <div class="navigation">
        </div>
        <div class="content">
         <img/>
        </div>
       </div>
       <figure class="figure lightbox">
        <a href="https://img.capital.bg/shimg/zx1278_4336274.jpg">
         <img alt="Номинацията на Мартин Карбовски за СЕМ беше приета като провокация" class="figure-img img-fluid" data-src="https://img.capital.bg/shimg/zx1278_4336274.jpg" src="https://img.capital.bg/shimg/zx860_4336274.jpg" title="Номинацията на Мартин Карбовски за СЕМ беше приета като провокация"/>
        </a>
        <div class="figure-caption">
         Номинацията на Мартин Карбовски за СЕМ беше приета като провокация
        </div>
        <div class="figure-caption">
         Автор
			:
			Цветелина Николаева
        </div>
        <div class="figure-caption">
         <a href="https://img.capital.bg/shimg/oo_4336274.jpg" style="color: #00aeef;" target="_blank">
          Преглед на оригинала
         </a>
        </div>
       </figure>
       <!-- Номер пагараф: 15 -->
       <p>
        В това отношение Карбовски има спорна популярност. През годините той е глобяван от Комисията за защита от дискриминация (КЗД) за женомразко изказване. Срещу него има присъда от Софийския районен съд за преследване на правозащитник, когото Карбовски нарича в ефир "гей фашист".
       </p>
       <!-- Номер пагараф: 16 -->
       <p>
        Водещият, преминал през всички големи телевизии (и TV7 под ръководството на Бареков), сега не пропуска в социалните мрежи и съответните сайтове конспирация, която да предизвиква поляризация в обществото - норвежците, които крадат децата на България, "джендърите", ромите. От началото на войната в Украйна е един от упоритите разпространители на "алтернативни факти" за случващото се там. Номинацията му предизвика реакции и заради факта, че именно СЕМ отговаря за противодействието на дезинформация и прилага европейските решения в тази посока.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 17 -->
       <p>
        И трите останали формации в коалицията обаче смятат, че
        <strong>
         от партията на Слави Трифонов умишлено предизвикват скандал с номинацията на Карбовски, за да могат да "отстъпят" от нея и след това да поискат шефското място в БНТ.
        </strong>
       </p>
       <!-- Номер пагараф: 18 -->
       <p>
        Подозрението им в тази посока се засили, след като само часове по-късно,
        <strong>
         в петък сутринта, с пост във Фейсбук Карбовски обяви, че се отказва от номинацията си за СЕМ.
        </strong>
        "Не искам да ставам чиновник", написа той и добави, че "има екип", с който има други планове. От обясненията на бившия водещ не стана ясно защо след като не иска да бъде член на медийния регулатор кандидатурата му изобщо е била внесена. Практиката е, че партиите правят номинации едва след като са получили съгласие от кандидатите.
       </p>
       <!-- Номер пагараф: 19 -->
       <h3>
        Другите кандидати
       </h3>
       <p>
        Междувременно в ПП избирали няколко възможни номинации за регулатора - юристката Симона Велева, бившата водеща в БНТ Искра Ангелова (смятана за фаворит), както и бившият директор на БНР Валери Тодоров. Бившият председател на СЕМ Георги Лозанов също е бил сред обсъжданите, но в неговия случай се налага и промяна в закона, тъй като е изчерпал броя на позволените мандати в СЕМ. В
        <strong>
         крайна сметка предложението на управляващата формация е Симона Велева, която работи в сферата на конституционното, медийното, авторското право и правата на човека и е автор е на книгата "Свобода на словото".
        </strong>
       </p>
       <!-- Номер пагараф: 20 -->
       <p>
        Засега е ясно също, че
        <strong>
         предложената от "Демократична България" кандидатура на журналистката от "Дарик радио" Пролет Велкова ще бъде подкрепена и от "Продължаваме промяната".
        </strong>
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 21 -->
       <p>
        На този етап от БСП не коментират официално какво решение ще вземат, но изглежда, че нямат претенции към този орган.
       </p>
       <!-- Номер пагараф: 22 -->
       <p>
        В последния ден зо предложения, четвъртък, стана ясно, че "Възраждане" са внесли кандидатурата на бившия журналист от сайта actualno.com Тодор Беленски.
       </p>
       <!-- Номер пагараф: 23 -->
       <h3>
        Камен Воденичаров може да оглави БНТ
       </h3>
       <p>
        На коалиционния съвет в неделя от ИТН са лансирали и конкретно име за БНТ - актьорът от бившето "Ку-Ку" Камен Воденичаров, който в момента е един от водещите в телевизията на Трифонов 7/8.
       </p>
       <!-- Номер пагараф: 24 -->
       <p>
        <strong>
         Пред "Капитал" Воденичаров не отрече възможността да се кандидатира и потвърди, че е водил разговори с "Има такъв народ" за товапреди време
        </strong>
        . "Трудно и отговорно е такова решение. И не съм го взел още", каза той. Не е ясно от каква позиция ИТН са разговаряли с него, при положение че изборът се прави от СЕМ.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 25 -->
       <h3>
        И още кандидати за телевизията
       </h3>
       <p>
        Според обичайните при всяка процедура за избор на генерален директор на БНТ спекулации като евентуални кандидати за поста се завъртяха имената на журналиста и издател на сайта "Булевард България" Асен Григоров, на бившия шеф на новините в bТВ Венелин Петков, на водещия в тв "Евроком" Сашо Диков и на настоящия генерален директор на БНТ Емил Кошлуков, който беше избран с подкрепата на бившите управляващи.
       </p>
       <!-- Номер пагараф: 26 -->
       <p>
        Кошлуков отказа коментар, с аргумента че още е рано. Асен Григоров и Венелин Петков не отрекоха категорично възможността да участват в конкурса, но засега нямат решение. Единствен Сашо Диков обяви без колебание намерението си с думите: "Ще ядосам много хора, а и това ще бъде тест за новите управляващи".
       </p>
       <!-- Номер пагараф: 27 -->
       <p>
        В неофициалните разговори обаче почти всички казват, че този избор без "политическа подкрепа" е почти невъзможен. В този смисъл изборът за БНТ до голяма степен ще зависи и от президентската номинация за СЕМ, която засега остава неясна.
        <strong>
         За да се отслаби политическият фактор в медийния регулатор, от "Продължаваме промяната" обмислят промени в закона, с които съставът на СЕМ да се увеличи от 5 на 7 души, като допълнителните двама да се излъчват от гражданския сектор.
        </strong>
       </p>
       <!-- Номер пагараф: 28 -->
       <!-- Каре wide -->
       <div class="card newsbox-wide">
        <div class="card-body">
         <h3>
          Възможните кандидати за БНТ
         </h3>
         <strong>
          Камен Воденичаров -
         </strong>
         водещ в ⅞ тв.
         <br/>
         <br/>
         <strong>
          Емил Кошлуков -
         </strong>
         настоящ генерален директор
         <br/>
         <br/>
         <strong>
          Венелин Петков -
         </strong>
         бивш директор на новините в bTV
         <br/>
         <br/>
         <strong>
          Асен Григоров -
         </strong>
         бивш тв водещ, издател на "Булевард България"
         <br/>
         <br/>
         <strong>
          Сашо Диков -
         </strong>
         водещ в телевизия "Евроком".
        </div>
       </div>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
