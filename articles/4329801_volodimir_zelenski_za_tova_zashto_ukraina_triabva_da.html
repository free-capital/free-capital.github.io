<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/politika_i_ikonomika/sviat/2022/03/28/4329801_volodimir_zelenski_za_tova_zashto_ukraina_triabva_da/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Интервю | Володимир Зеленски за това защо Украйна трябва да победи Путин
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Интервю" class="img-fluid" src="https://img.capital.bg/shimg/zx952y526_4329799.jpg?v=1648470622"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Той никога не е искал война и не е подготвил страната си за това. Може и да цитира Уинстън Чърчил, но не е Чърчил. Облечен е в цвят каки, но оставя бойните планове на украинските генерали. "Хората са лидерите", казва Володимир Зеленски. Човекът, когото украинците избраха за свой президент през 2019 г. заради ролята му в телевизионен сериал с името "Слуга на народа", стана в реалния живот слуга на народа си - негов представител и въплъщение на духа му.
       </p>
       <!-- Номер пагараф: 2 -->
       <p>
        Отговаряйки на въпросите на The Economist в правителствена сграда, укрепена с торби с пясък и заобиколена с противотанкови бариери,
        <strong>
         Зеленски е обезоръжаващо естествен и човечен. Толкова огромна е истинската трагедия, стоварила се върху страната му, че няма място за играене на роли.
        </strong>
        Той говори за нуждата на Украйна от оръжие, за това какво смята за американския държавен глава Джо Байдън и за другите си западни поддръжници, както и за това какво означава победата. Но Зеленски говори най-завладяващо за безчовечността на руските командири.
       </p>
       <!-- Номер пагараф: 3 -->
       <p>
        "Нашествениците дори не уважават собствените си жертви. Това е нещо, което не разбирам. Около 15 000 [руски войници] са убити за един месец. Владимир Путин хвърля руските войници като дърва в пещта на влак. И дори не ги погребват. Оставят телата им по улиците. В няколко града, малки градове, нашите войници казват, че е невъзможно да се диша заради вонята на гниеща плът."
       </p>
       <!-- Номер пагараф: 4 -->
       <p>
        Зеленски сравнява безразличието на руската военна машина със състраданието на войниците и доброволците, защитаващи украинските градове. "Нашите безстрашни войници защитават Мариупол в момента. Можеха да си тръгнат много отдавна, но не пожелаха да напуснат града."
        <strong>
         След 31 дни на бомбардировки и обсада те все още се сражават - не защото президентът им е наредил, а защото "те казват, че трябва да останат да погребат загиналите в битка и да спасят ранените.
        </strong>
        Докато хората са все още живи, трябва да продължим да ги защитаваме. И това е основната разлика в начина, по който противниковите страни в тази война виждат света."
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        И Путин, и Зеленски са родени руски говорещи, но те говорят на различни езици по отношение на властта. В света на Путин, където животът няма голяма стойност и историята принадлежи на великите мъже, няма място за милост и за Украйна. "Не мисля, че той визуализира в ума си същата Украйна, която ние виждаме", посочва Зеленски. "Той вижда Украйна като част от неговия свят, неговия светоглед, но това не отговаря на случилото се през последните 30 години. Не смятам, че Путин е бил в бункер за две седмици или шест месеца, а по-скоро за две десетилетия."
       </p>
       <!-- Номер пагараф: 6 -->
       <p>
        <strong>
         За Путин силата означава насилие.
        </strong>
        Всеки, който е прекалено мек, за да пролее кръв, е слаб. Това обяснява защо руската армия използва същите методи в окупираните територии, които използва в Донбас през 2014 г. "Те отвличат кметовете на нашите градове. Убиват някои от тях. Някои не можем да намерим. Някои намираме и са мъртви. А някои са заменени. Едни и същи хора извършват тези операции", заявява украинският президент.
       </p>
       <!-- Номер пагараф: 7 -->
       <p>
        Но ако слабостта означава човечност, тогава именно тази слабост прави Зеленски силен - и затова украинското знаме се вее в центъра на Лондон и на Вашингтон. То напомня как обикновените украинци са "размахвали ръце по средата на улицата, за да спрат танкове", както се е случило в Херсон - един от градовете, които сега са окупирани от руските сили. "Те са решили да се изправят и да направят това по своя собствена воля. Не бих могъл да им наредя да не го правят или да се хвърлят под танковете. Ще остана с тези хора до края", казва Зеленски.
       </p>
       <!-- Номер пагараф: 8 -->
       <p>
        Той е категоричен какъв ще бъде този край:
        <strong>
         "Ние вярваме в победата. Невъзможно е да вярваме в нещо друго. Без съмнение ще спечелим, защото това е нашият дом, нашата земя, нашата независимост. Просто е въпрос на време."
        </strong>
        Но за да се стигне до това, ще зависи не само от бойния дух на украинците, а и от подкрепата на Запада. За да защити своя начин на живот, Украйна се нуждае от танкове, бронирани машини и военни самолети. И се нуждае от тях сега.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        "Западът не може да каже: Ще ви помогнем през идващите седмици. Това не ни позволява да си върнем окупираните от руснаците градове, да доставим храна на хората там, да поемем военната инициатива в свои ръце", коментира Зеленски.
        <strong>
         Колкото и силен да е духът на украинците, Русия разполага с по-голяма огнева мощ. "Руснаците имат хиляди военни машини, които прииждат и прииждат.
        </strong>
        Ако можем да се шегуваме в тази ситуация, ето една шега. В някои градове има толкова много танкове, че не могат да се изтеглят, защото са направили задръствания", казва той.
       </p>
       <!-- Номер пагараф: 10 -->
       <p>
        Зеленски
        <strong>
         дели НАТО на пет лагера
        </strong>
        :
       </p>
       <!-- Номер пагараф: 11 -->
       <p>
       </p>
       <ul>
        <li>
         В първия са тези, които "
         <strong>
          нямат против дълга война
         </strong>
         , защото това ще означава изтощаване на Русия, дори ако доведе до упадък на Украйна и е
         <strong>
          с цената на живота на украинците".
         </strong>
        </li>
        <li>
         Други искат
         <strong>
          бързо приключване на боевете, тъй като "руският пазар е голям и икономиките им страдат"
         </strong>
         . Те биха искали Русия да запази определени пазари.
        </li>
        <li>
         Третата група от страни, която е по-разнообразна,
         <strong>
          "признава нацизма в Русия" и иска Украйна да надделее.
         </strong>
        </li>
        <li>
         Към нея се присъединяват по-малки либерални държави, които "искат
         <strong>
          войната да свърши бързо на всяка цена
         </strong>
         , защото смятат, че
         <strong>
          хората са на първо място
         </strong>
         ".
        </li>
        <li>
         И на последно място са
         <strong>
          смутените страни
         </strong>
         , които искат мир сега и по всякакъв възможен начин, тъй като са
         <strong>
          "представителствата на Руската федерация в Европа"
         </strong>
         .
        </li>
       </ul>
       <!-- Номер пагараф: 12 -->
       <p>
        Зеленски отправя похвала към САЩ и Великобритания. Въпреки че според него сложността на американската политика понякога води до забавяне, той признава, че Джо Байдън става все по-ангажиран. Но
        <strong>
         Германия
        </strong>
        по думите му се опитва да постигне баланс между Русия и Украйна. "Те имат отдавнашни отношения с Русия и разглеждат ситуацията през призмата на икономиката. Могат да помогнат, ако върху тях има вътрешен натиск, и могат да спрат, когато видят, че това, което са направили, е достатъчно", посочва украинският президент. Попитан защо лидери като френския държавен глава
        <strong>
         Еманюел Макрон
        </strong>
        не доставят танкове, за да помогнат на Украйна да спечели, той отговаря рязко:
        <strong>
         "Те се страхуват от Русия. Това е."
        </strong>
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <p>
        Освен това Зеленски е разочарован от реактивния характер на санкциите, които са създадени, за да накажат Русия за това, което е направила, вместо да предотвратят по-нататъшни действия.
        <strong>
         Настоящите санкции имат "вратички".
        </strong>
        Най-голямата руска банка Сбербанк например не е с отрязан достъп до системата за разплащания SWIFT, защото това е един от основните начини, по който Европа си плаща за газа. Същевременно е обсъждано ембарго върху петрола и газа, но досега не е въведено от Европа, макар че САЩ поискаха това. "Основното нещо е да се поставите на наше място и да действате превантивно. Чуваме,
        <strong>
         че решението зависи от това дали Русия ще използва химическа атака срещу нас. Това не е правилният подход. Ние не сме морски свинчета.
        </strong>
        "
       </p>
       <!-- Номер пагараф: 14 -->
       <p>
        А как Зеленски си представя, че ще изглежда победата на Украйна? Той замлъква за момент. Всеки има своя собствена представа за победа и за загуба. За Путин победата е унищожаването на Украйна като антитеза на Русия и убийството на хора, които имат свободна воля и които са поставили човешкия живот и чувства над държавата, идеологията или религията. Когато Зеленски най-накрая проговаря, говори за живота и за всичко, което включва - човечност, състрадание и свобода.
       </p>
       <!-- Номер пагараф: 15 -->
       <p>
        <strong>
         "Победа е да може да се спасят възможно най-много хора, защото без това нищо няма смисъл. Нашата земя е важна, да, но в крайна сметка това е само територия."
        </strong>
        Да се спасят всички, да се защитят всички интереси, докато същевременно се предпазят хората и не се отстъпи територия, вероятно е невъзможна задача, признава Зеленски. Той не знае кога или как всичко това ще приключи, но знае, че "ще свърши с нас все още стоящи тук и защитаващи" живота в Украйна.
       </p>
       <!-- Номер пагараф: 16 -->
       <p>
        Никой не знае със сигурност къде е бил Путин, когато неговата армия е атакувала Украйна. Но Зеленски е бил у дома със съпругата си и двете им деца. Именно те го събудили рано на 24 февруари. "Казаха ми, че има силни експлозии. След няколко минути получих сигнал, че се извършва нападение с ракети." Малко след като Москва атакува, САЩ предлагат на Зеленски убежище. Той избира да остане.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 17 -->
       <p>
        "Не става въпрос дали си смел. Трябваше да направя това, което направих", казва украинският президент. Той не е бил подготвен за ролята на военен герой. "
        <strong>
         Ако не знаеш как да направиш нещо по този или по онзи начин, просто бъди честен. Трябва да бъдеш честен, за да ти вярват хората.
        </strong>
        Не трябва да опитваш. Трябва да бъдеш себе си. И е важно да не демонстрираш, че си по-добър от това, което си."
       </p>
       <!-- Номер пагараф: 18 -->
       <p>
        В света на Путин честността е слабост. Неговата мощ се основава на потайност и измама. Мистерията и насилието подхранват култа към властта му. Зеленски може и да стои в това, което неговите помощници наричат крепост, но неговата сила идва от откритостта му и способността да слуша и да отразява това, което хората искат от него. Това е силата на всеки човек.
       </p>
       <!-- Номер пагараф: 19 -->
       <p>
        Василий Гросман - съветски новелист и военен кореспондент, роден в малкото еврейско градче Бердичев в Северна Украйна, добре го е казал в романа си за Втората световна война "Живот и съдба": "Човешката история не е битка на доброто, което се опитва да надмогне злото. Това е битка, водена от огромно зло, което опитва да смаже малкото зрънце на човешката доброта. Но ако и сега човешкото в човека не е убито, злото никога няма да надделее."
       </p>
       <!-- Номер пагараф: 20 -->
       <p>
        <em>
         2022, The Economist Newspaper Limited. All rights reserved
        </em>
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
