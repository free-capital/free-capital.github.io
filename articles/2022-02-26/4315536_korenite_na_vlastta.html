<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/politika_i_ikonomika/bulgaria/2022/02/25/4315536_korenite_na_vlastta/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Корените на властта
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Корените" class="img-fluid" src="https://img.capital.bg/shimg/zx952y526_4315555.jpg?v=1645710218"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Българските гори крият големи бизнес и политически интереси - като се започне от дърводобива, премине се през ловните стопанства, част от които се стопанисват от видни бизнесмени, и се стигне до битката на партиите по места за монопол върху раздаването на дърва за огрев, чрез които държат част от избирателите си.
       </p>
       <!-- Номер пагараф: 2 -->
       <p>
        Затова когато беше представен новият екип на министъра на земеделието Иван Иванов (БСП) и в него като зам.-министър фигурираше името на Атанас Добрев, надеждите на част от сегашните управляващи за промяна в управлението на сектора най-вероятно са се изпарили. Добрев отговаряше за сектора в третото правителство на Бойко Борисов и оставането му на поста и в кабинета на Кирил Петков, този път като зам.-министър от квотата на БСП, изглежда като сигурен знак, че в сферата на горите установеното през годините статукво ще си остане непоклатимо.
       </p>
       <!-- Номер пагараф: 3 -->
       <p>
        Дори това, че управляващите планират да извадят Изпълнителната агенция по горите от Министерството на земеделието и да я направят подчинена на премиера, като й дадат контролните функции, няма да промени кой знае какво - реалното управление на горите ще си остане под шапката на ведомството. И за политиката в шестте държавни предприятия, които на практика ръководят териториалните звена на горите, ще продължи да отговаря Добрев.
       </p>
       <!-- Номер пагараф: 4 -->
       <h3>
        Удобен за всички
       </h3>
       <p>
        В БСП нямат еднозначен отговор защо Добрев беше назначен отново на поста, след като в края на управлението на Пламен Орешарски той влезе в сблъсък със собствената си партия. Според член на ръководството на БСП причината е, че той има дълги години опит в различни структури на ведомството за разлика от новия екип на министерството, включително и министър Иван Иванов. Други смятат, че политическото му дълголетие се дължи на ловното лоби от влиятелни бизнесмени, които стопанисват ловни стопанства.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        Депутати от мнозинството обаче са на мнение, че оставането на Добрев на замминистерския пост е свързано с факта, че е удобен за всички. Той започва работа в министерството като активист на БСП (сестра му Ваня Добрева беше депутат в 41-ото и 42-ото Народно събрание, а сега е зам.-председател на социалистическата партия в София), но звездата му изгря в края на управлението на Пламен Орешарски. Тогава след напрежение между коалиционните партньори в управлението (БСП и ДПС) заради разкрития за нарушения в държавния фонд "Земеделие" от постовете им бяха освободени директорът на фонда Мирослав Николов и заместничката му Виолета Александрова. И на тяхно място беше назначен Добрев. Тогава неофициално се говореше, че той е заел страната на ДПС в спора и е бил назначен на поста именно с протекциите на движението. Тези връзки на Добрев с ДПС станаха по-видими при последното правителство на Борисов. В него той беше назначен за зам.-министър на земеделието от квотата на "Атака", чрез която ДПС на практика участваше в третото правителство на Борисов.
       </p>
       <!-- Номер пагараф: 6 -->
       <p>
        За силните позиции на движението в земеделското министерство, което формално от 12 години не участва във властта, призна и бившият втори в ГЕРБ Цветан Цветанов. Преди две години той заяви, че между Борисов и ДПС е имало сделка за назначенията в горските стопанства.
       </p>
       <!-- Номер пагараф: 7 -->
       <p>
        Въпреки всичко това Добрев остана на поста си и при двата служебни кабинета на Стефан Янев и ще отговаря отново за сектор "Гори" и в кабинета на Кирил Петков.
       </p>
       <!-- The Modal -->
       <div class="lightboxModal">
        <div class="infobar">
         <div class="count">
         </div>
        </div>
        <div class="navigation">
        </div>
        <div class="content">
         <img/>
        </div>
       </div>
       <figure class="figure lightbox">
        <a href="https://img.capital.bg/shimg/zx1278_4315544.jpg">
         <img alt="Зам.-министърът Атанас Добрев отговаряше за горите в третото правителство на Борисов и ще продължи да определя политиката в сектора и при кабинета на Кирил Петков" class="figure-img img-fluid" data-src="https://img.capital.bg/shimg/zx1278_4315544.jpg" src="https://img.capital.bg/shimg/zx860y484_4315544.jpg" title="Зам.-министърът Атанас Добрев отговаряше за горите в третото правителство на Борисов и ще продължи да определя политиката в сектора и при кабинета на Кирил Петков"/>
        </a>
        <div class="figure-caption">
         Зам.-министърът Атанас Добрев отговаряше за горите в третото правителство на Борисов и ще продължи да определя политиката в сектора и при кабинета на Кирил Петков
        </div>
        <div class="figure-caption">
         Фотограф:
			Юлия Лазарова
        </div>
       </figure>
       <!-- Номер пагараф: 8 -->
       <p>
        Така под негов надзор ще бъдат шестте държавни предприятия. Те са важни, защото директорите и управителните им съвети ръководят дейността на горските и ловните стопанства в страната, а също така провеждат обществените поръчки за сечите и за поддръжката на горските пътища. Те провеждат и кадровата политика в горите по места, като назначават директорите на горските подразделения.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <h3>
        Ефектът от служебните кадрови рокади
       </h3>
       <p>
        Както в повечето други сектори, така и тук, малко преди да си тръгне, правителството на Борисов през миналата пролет преназначи хората в ръководствата на държавните предприятия чрез конкурси. Въпреки това по време на двете служебни правителства земеделският министър Христо Бозуков предприе мащабни кадрови промени в сектора, като повечето от членовете на управителните съвети на предприятията бяха сменени. Но справка в Търговския регистър показва, че част от хората, които управляваха държавните предприятия по времето на Борисов, са запазили ръководните си позиции, а на мястото на сменените са назначени основно активисти на БСП, повечето от които нямат нищо общо със сектора. Други пък имат тежки репутационни проблеми, свързани с участието им в управлението на горите в предишни правителства.
       </p>
       <!-- Номер пагараф: 10 -->
       <p>
        Тези назначения би трябвало да са временни, защото за позициите в управителните съвети на държавните предприятия се изисква кандидатите да минат през конкурс. Но де факто въпросните хора управляват горския сектор вече близо осем месеца и на този етап не е ясно още колко дълго ще останат на постове си, докато се проведе нова конкурсна процедура.
       </p>
       <!-- Номер пагараф: 11 -->
       <h3>
        Югозападният бастион
       </h3>
       <p>
        На директорското място в Югозападното държавно предприятие (ЮЗДП), което отговаря за горските територии на няколко области - Благоевградска, Кюстендилска, Пазарджишка, Пернишка, Ловешка и Софийска, продължава да е Дамян Дамянов. Той беше назначен на поста по време на второто правителство на Борисов през 2014 г., като преди това е бил директор на Държавното ловно стопанство (ДЛС) "Витошко-Студена".
       </p>
       <!-- Номер пагараф: 12 -->
       <p>
        Докато беше начело на това ловно стопанство, като концесионер в него влезе фирмата "Марина 2003" на Георги Дюлгяров, който е бил управител на фирми, свързани със собственика на "Градус" Иван Ангелов. В предишния парламент около Ангелов гръмна скандал, свързан с обвинения за оказване на натиск от едрия земеделец Светослав Илчовски, който разказа пред парламентарната комисия по ревизията на публичните разходи на правителството на Борисов за фиктивни сделки с фирмата "Градус", довели до манипулации на борсата, където се търгуват акциите й, както и за близките приятелски отношения между бизнесмена и бившия премиер и за посещенията на Борисов във въпросното ловно стопанство.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <p>
        Също така по време на управлението на Дамянов през 2017 г. ЮЗДП подписа рамков договор за ремонт, реконструкция, проектиране, авторски надзор и строителство на сгради и съоръжения, както и изграждане на горски пътища с консорциума "Горски път". В него участват три фирми - "БГ ленд ко", "Копекс и ко" с равен дял от по 45% и "Хидрострой" с 10%, която малко по-късно напусна обединението и е заменена от "Иса 2000". Действителен собственик на регистрираната във Варна "БГ ленд ко" е благоевградският бизнесмен Велимир Магурев, но подозренията на хора от бранша са, че зад дружеството стои имено собственикът на "Градус" - главно заради това, че Магурев и Ангелов са имали бизнес отношения в миналото чрез редица дружества. А и досега партньори на Магурев са съдружници във фирми заедно с Ангелов или със собственика на фирмата, която стопанисва ловното стопанство "Витошко-Студена" - Георги Дюлгяров.
       </p>
       <!-- Номер пагараф: 14 -->
       <p>
        Любопитен детайл е също и, че "БГ ленд ко" има кредит на стойност 10 млн. лв. от ББР. А само за две години - от 2017 до 2019 г., възложените поръчки от ЮЗДП на консорциума възлизат на повече от 16 млн. лв.
       </p>
       <!-- Номер пагараф: 15 -->
       <p>
        Консорциумът "Горски път" има сключен подобен рамков договор през 2017 г. и с Южноцентралното държавно предприятие, което стопанисва горските територии в Смолянска, Пловдивска, Кърджалийска и Пазарджишка област.
       </p>
       <!-- Номер пагараф: 16 -->
       <h3>
        От изток на запад
       </h3>
       <p>
        Директорския си пост запази и Веселин Нинов, като само смени държавното предприятие - от Североизточното, той стана директор на Северозападното. Докато Нинов беше начело на Североизточното предприятие, което отговаря за горските и ловните стопанства в областите Шумен, Варна, Добрич и Търговище, председател на управителния съвет дълги години беше видният бивш функционер на ДПС от региона Бейзат Яхя. Впоследствие той стана приближен на Бойко Борисов и ГЕРБ, а синът му в момента е депутат и е в ръководството на бившата управляваща партия.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 17 -->
       <p>
        По времето на управлението на Нинов и Яхя в публичното пространство излязоха разследвания за това как се управляват поверените им горски територии. Преди две години в. "Сега" изнесе данни за обявен търг на занижени цени (за 81 хил. лв.) за продажба на 12 дка земя с административна сграда, работилница и гаражи от държавното ловно стопанство "Паламара", което има договор за съвместно управление на ловния парк с фирмата "Тера тур сервиз", чийто управител е бащата на бизнесмена Валентин Златев - Васил. По-късно се оказа, че държавното ловно стопанство плаща двойно по-високи от пазарните цени за наем в частна сграда в шуменската община Венец, при това по договор за дълъг период от време - до 2033 г. Собственик на сградата е фирмата "Б-НАС" ЕООД на Назиф Сейфула, която той купил от фирмата "Тера тур сервиз". Справка в Имотния регистър показва, че сделката с дружеството на Златев е от 2018 г. и включва офис сграда с гаражи на площ 321 кв.м, след което сключва договор за наем за 15 години с ловното стопанство "Паламара".
       </p>
       <!-- Номер пагараф: 18 -->
       <p>
        Резултатите от проверката бяха оповестени от новото ръководство на СИДП и цитирани от сайта "За истината".
       </p>
       <!-- Номер пагараф: 19 -->
       <p>
        Според подадената от Яхя имотна декларация пред КПКОНПИ в качеството му председател на УС на СИДП той е дал два заема на Сейфула - единия на фирмата му в размер на 45 700 лв., а втория (107 хил. лв.) - лично на него. Сериозна сума Яхя е дал като заем и на още една фирма - "Еколес Венец". Дружеството, което е печелило търгове за извършване на сечи в ДЛС "Паламара", дължи на Яхя близо 163 хил. лв. А от 2015 до 2020 г. е било и наемодател на СИДП за административна сграда във Венец. Освен това в периода 2017 - 2021 г. "Еколес Венец" купува от областната управа на Шумен четири сгради в местността Дъбрава, както и редица поземлени имоти от Министерството на земеделието. След това в края на 2021 г. част от постройките в местността Дъбрава, между които жилищна сграда с площ 236 кв.м и туристическа постройка, са продадени на Рафик Гюр.
       </p>
       <!-- Номер пагараф: 20 -->
       <p>
        По време на двете служебни правителства управителния съвет на СИДП беше сменен с активисти на БСП, между които областният и общински председател на партията в Шумен Веселин Пенчев. Но според хора от сектора Яхя продължава да има влияние в държавното предприятие чрез приближени на по-ниските нива. Така например за няколко месеца на два пъти бяха сменяни директорите на ДЛС "Паламара". Първият - Гюнай Кадиров, който беше назначен в началото на юли миналата година, остана на поста около три месеца. Като мотиви за освобождаването му от ръководството на СИДП посочиха "изостаналото снабдяване с дърва за населението". Причината за това "изоставане" обаче бяха фирмите, които извършват сечите в стопанството по договори, сключени от старото ръководство. Изненадващо те отказаха да работят и така бойкотираха новия директор. Сред тези фирми беше и "Еколес Венец".
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 21 -->
       <p>
        Неофициално хора от бранша твърдят, че мотив за освобождаването на Кадиров е, че именно той е подал информацията за неизгодния договор за наем на административната сграда, както и за други договори на стопанството, сключвани от предишното ръководство.
       </p>
       <!-- Номер пагараф: 22 -->
       <p>
        Назначеният след това Ивелин Тодоров, сочен за близък до ДПС, остана на поста само два месеца, след което беше сложен за директор на горското стопанство "Омуртаг". А директор на "Паламара" стана Юлиян Будаков, който според местни също е близък до Яхя.
       </p>
       <!-- Номер пагараф: 23 -->
       <p>
        Миналата седмица полицията обискира три имота на Яхя в селата Венец и Осеновец, както и в местността "Дъбрава", където откри ловни пушки, голямо количество алкохол без бандерол и документи за продажбата на държавни имоти. Като по неофициална информация срещу него е образувано досъдебно производство. Засега обаче официална информация за акцията няма нито от МВР, нито от прокуратурата. Преди две години КПКОНПИ образува производство срещу Яхя за конфликт на интереси заради заема, който е дал на фирмата "Еколес" и придобиването впоследствие от дружеството на парцел от 12 дка в ловното стопанство "Паламара" с три масивни сгради за сумата 83 хил. лв., но резултати и от тази проверка няма.
       </p>
       <!-- The Modal -->
       <div class="lightboxModal">
        <div class="infobar">
         <div class="count">
         </div>
        </div>
        <div class="navigation">
        </div>
        <div class="content">
         <img/>
        </div>
       </div>
       <figure class="figure lightbox">
        <a href="https://img.capital.bg/shimg/zx1278_4315545.jpeg">
         <img alt="Министърът на земеделието Иван Иванов" class="figure-img img-fluid" data-src="https://img.capital.bg/shimg/zx1278_4315545.jpeg" src="https://img.capital.bg/shimg/zx860y484_4315545.jpeg" title="Министърът на земеделието Иван Иванов"/>
        </a>
        <div class="figure-caption">
         Министърът на земеделието Иван Иванов
        </div>
        <div class="figure-caption">
         Фотограф:
			Георги Кожухаров
        </div>
       </figure>
       <!-- Номер пагараф: 24 -->
       <h3>
        Да се връщат предишните
       </h3>
       <p>
        Служебното правителство назначи за директор на Югоизточното държавно предприятие (ЮИДП), което стопанисва горските територии в областите Бургаска, Сливенска, Старозагорска, Хасковска и Ямболска, бившия директор на ДЛС "Мазалат" Димчо Радев. Но в началото на февруари новият земеделски министър Иван Иванов го смени с бившия директор на Изпълнителната агенция по горите Мирослав Маринов, който я оглавяваше през последните две години от мандата на третото правителство на Борисов. Маринов се сочи за близък до дългогодишния директор на ЮИДП Пейчо Върбанов, който беше преназначен на поста след проведения от правителството на ГЕРБ конкурс, но почина в средата на миналата година. Управлението на Върбанов, който беше известен с агентурното си име като агент "Гора", беше съпътствано от периодични обвинения за извършване на незаконни сечи в поверените му от държавата горски територии. Такива имаше и към Маринов в качеството му на директор на държавното горско стопанство "Тича" през 2015 г.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 25 -->
       <p>
        В ЮИДП има и още едно странно назначение, останало след проведения от правителството на Борисов конкурс - Албена Туджарова. Според Търговския регистър тя е синдик на дружества, свързани с фалиралата банка КТБ. Съпругът й Владимир Туджаров пък беше дългогодишен и несменяем главен секретар на икономическото министерство, оцелял на поста при различни правителства - от това на Симеон Сакскобургготски, през тези на Сергей Станишев и Пламен Орешарски и последните два кабинета на Борисов. Туджаров беше сменен от новия министър на икономиката и индустрията Корнелия Нинова.
       </p>
       <!-- Номер пагараф: 26 -->
       <h3>
        Червеният шлейф от партийци
       </h3>
       <p>
        По-голямата част от назначенията в управителните съвети и на по-ниските управленски позиции по времето на служебния земеделски министър Христо Бозуков са на червени партийни активисти, повечето от които нямат нищо общо с горите. Част от тях са от т.нар. опозиция на лидера на БСП Корнелия Нинова, някои от които обаче в последните дни са сменени с верни на лидера на партията социалисти.
       </p>
       <!-- Номер пагараф: 27 -->
       <p>
        Така например в управителния съвет на ЮЗДП е бившият председател на БСП - Кресна, и бивш общински съветник от партията в града Петър Петров. След лошия резултат на БСП на парламентарните избори през април оглавяваната тогава от него местна организация заедно с още няколко от региона поиска оставката на лидера Корнелия Нинова. В БСП се смята, че върху част от местните структури в благоевградския регион влияние има бившият висш функционер Кирил Добрев, който беше изключен от партията в края на миналата година.
       </p>
       <!-- Номер пагараф: 28 -->
       <p>
        В същото предприятие през декември миналата година за зам.-директор е назначен и още един виден активист на БСП - Альоша Даков. Той е бивш депутат от БСП, а в момента е и съветник от социалистическата партия в Столичния общински съвет. Неговата съпруга - Маргарита Дакова, пък стана главен секретар на земеделското министерство.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 29 -->
       <p>
        Двама от тримата нови членове на УС на Южноцентралното държавно предприятие също нямат опит в управлението на горите. Единият, назначен по време на служебното правителство до провеждането на конкурс - Александър Нейчев, е бивш кмет на Неделино от БСП в периода 2007 - 2011 г. До неотдавна той беше финансов директор в централата на "Позитано" 20 и се сочеше като приближен на лидера Корнелия Нинова, но преди последните парламентарни избори изненадващо напусна поста си. Преди няколко дни обаче Нейчев беше сменен и неговото място в управителния съвет на ЮЦДП беше заето от общинския лидер на БСП в Смолян адвокат Милко Гавазов. Вторият член на борда - Николина Чолакова, според местни медии е счетоводителка във фирмата на Стефан Сабрутев, който беше областен управител на Смолян по време на двете служебни правителства. Сабрутев е бивш общински съветник в града от БСП и два пъти кандидат за кмет на Смолян от социалистическата партия.
       </p>
       <!-- Номер пагараф: 30 -->
       <p>
        За член на управителния съвет на Северозападното държавно предприятие до провеждането на конкурс е избран Славей Тоширов, който по професия е летец пилот, завършил ВВУБ "Георги Бенковски" в Долна Митрополия. Тоширов е бивш кандидат за кмет на Кнежа от БСП и водач на листата за общински съветници на партията в града на последните местни избори. Той бе оглавявал и инициативния комитет за подкрепа на кандидатурата на Румен Радев за президент.
       </p>
       <!-- Номер пагараф: 31 -->
       <p>
        В борда на СЗДП е и Иван Ташков, който е бил също кандидат за кмет на последните местни избори, но на Берковица. Той е бил и трети в монтанската листа на партия "Българска прогресивна линия" на бившия депутат от БСП Красимир Янков на изборите през април тази година.
       </p>
       <!-- Номер пагараф: 32 -->
       <p>
        Заедно с държавните предприятия масови назначения има и в горските стопанства, като те предизвикват протести по места. Горски служители от Струмяни излязоха на протест във вторник срещу връщането отново на директорския пост на бившия директор Росен Янев. Той е на два пъти уволняван за злоупотреби, последния път през 2019 г., и срещу него има досъдебно производство. Притесненията на служителите са, че ще имат проблеми с връщането му отново на поста, защото много от тях са свидетелствали срещу него. Яснота обаче защо Янев е назначен отново за директор няма.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 33 -->
       <p>
        Тази седмица за директор на държавното ловно стопанство "Извора" е назначена Десислава Арнаудова, която е съпруга на кмета на Девин Здравко Иванов. На последните местни избори той се яви като независим, но беше подкрепен от БСП и ДПС.
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
