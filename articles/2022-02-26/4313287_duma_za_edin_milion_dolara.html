<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/light/neshta/2022/02/25/4313287_duma_za_edin_milion_dolara/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Дума за един милион долара
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Дума" class="img-fluid" src="https://img.capital.bg/shimg/zx952y526_4313288.jpg?v=1645618556"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Не се плашете: странните зелени, сиви и жълти квадратчета, които се появяват в нюзфийда или по стените на приятелите ви от близки и далечни страни, от България до САЩ и Южна Африка, не са нито вирус, нито спам, а нова силно завладяваща игра. Светкавичното й разпространение ни демонстрира нагледно какво означава вайръл. Вече над два месеца хора на всякакви възрасти и с най-разнообразни професии и занимания от всички възможни континенти правят едно и също сутрин, докато си пият кафето или докато пътуват за работа или училище - изпробват силите си, за да познаят думата на деня в Wordle. Тя е на английски език, състои се от пет букви и има възможност само за шест опита, за да бъде отгатната, след това се чака новата дума на следващия ден. Думите се генерират на случаен принцип.
       </p>
       <!-- Номер пагараф: 2 -->
       <p>
        Съвсем иронично името на играта, в която се тества богатството на речниковия запас и правописа, звучи като объркана или сгрешено изписване на думата word на английски. Всъщност Wordle, която на български се произнася "уърдъл", е препратка към името на създателя си - програмиста Джош Уордъл от Бруклин.
        <strong>
         Той написва кода за увлекателното занимание, за да зарадва приятелката си Палак Ша, която е луда по езикови загадки, пъзели и кръстословици.
        </strong>
        Тя е и първата, паднала в плен на играта, следва семейството на Джош, колегите му от Reddit, приятелите му в WhatsApp и така, докато не решава, че е по-добре да я пусне свободно за целия свят. Следва лавинообразният ефект на успеха благодарение на социални мрежи като Twitter. Именно там може да се проследи нагледно как нараства популярността й: в края на декември 2021 г., Уордъл добавя възможността играчите да споделят резултатите си и от стотина запалени прерастват на 300 хиляди в началото на януари. Днес вече са милиони.
       </p>
       <!-- Номер пагараф: 3 -->
       <p>
        Една от причините за успеха е, че правилният отговор е само един за всички играещи, без значение къде по света се намират. Другата е, че има само една дума на ден, няма как да се увлечете и да си изгубите времето. Не може да използвате Wordle за извинение за навика си да отлагате. По-скоро удовлетворението от познатата дума би могло да ви даде подтик и ентусиазъм за завършване на списъка със задачи за деня.
        <strong>
         Средно хората прекарват по три минути на ден, което, разбира се, много зависи от сложността на думата.
        </strong>
        Самият Джош Уордъл споделя, че продължава да играе и затова наистина не знае каква дума му е подготвил алгоритъмът - "предпочитам да се изненадвам и да не си развалям забавлението".
       </p>
       <!-- Номер пагараф: 4 -->
       <p>
        <strong>
         Силен фактор за успеха на Wordle е и възможността за споделяне на резултата, без обаче да се подсказва и да се развали удоволствието от играта на онези, които още не са пробвали късмета си.
        </strong>
        По този начин се създава чувство за общност и принадлежност, може да си обсъждате стратегии за останалите запалени по правопис и думи.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        Ако вече нямате търпение да се потопите в световната тенденция,
        <a href="http://www.nytimes.com/games/wordle/index.html" target="_blank">
         можете да намерите играта тук
        </a>
        . Появяват се празни бели квадрати и реално първият опит да ги попълните с петбуквена дума си е чиста проба късмет, въпреки че е логично да пробвате без повтарящи се букви и с повече гласни. След като напишете първата дума, която ви хрумне, буквите ще се оцветят: в зелено, ако сте уцелили буква, която присъства в правилния отговор и е на правилното място; в жълто, ако предположената буква присъства в думата, която трябва да бъде отгатната, но не е на правилното място; в сиво, ако предположената от вас буква не участва в думата. Въпреки че думата на деня, или отговорът, се генерира на случаен принцип, това не означава, че се използват всички 12 000 петбуквени думи в английския език. От тях Палак Шан е подбрала 2315, които е разделила на такива, които знае, такива, които не знае, или такива, за които има колебание.
        <strong>
         Джош Уордъл живее в САЩ, но е родом от Уелс и все пак се спира на американския правопис, което е важно уточнение за някои думи.
        </strong>
       </p>
       <!-- Номер пагараф: 6 -->
       <p>
        След като познаете думата, получавате опция за споделяне на резултата, генерира се картинка, която показва как сте стигнали до правилната дума, без да я разкрива, затова не правете скрийншот в никакъв случай. "Когато играх за пръв път, не знаех това и именно със скрийншота издадох думата, разбрах от коментари и деликатни лични съобщения, че думата за деня не се издава публично, защото е една за всички", казва Вася Атанасова, една от най-запалените фенове на играта, редакторка в българската версия на Уикипедия. Тя споделя, че е попаднала на точното за нея забавление: "По принцип не обичам игри с твърде много правила или които отнемат безконечно много. В този смисъл Wordle е точно като за мен, хем има малко елемент на късмет, хем основната част е свързана с мислене и научаване на нови думи, хем е щадящ за времето ти."
       </p>
       <!-- Номер пагараф: 7 -->
       <p>
        Играчите сравняват резултатите и се хвалят от кой път са уцелили думата. И така изведнъж да си умен и схватлив отново се превръща в нещо секси, което може да ти донесе повече популярност, отколкото да заснемеш безсмислено видео в Tik Tok. И не на последно място остава тръпката от състезателния елемент.
       </p>
       <!-- Номер пагараф: 8 -->
       <p>
        Джош Уордъл също се добива с внезапна популярност. Преди това той е известен само в средите на софтуерните инженери с два предишни свои онлайн експеримента: The Button (2015) и The Place (2017) в Reddit, с които демонстрира познаване на човешката природа и какво е това, което подтиква човек да предприеме дадено действие, като например да натисне бутона, преди да е свършило обратното броене и съответно да го нулира от начало, The Button.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        <strong>
         Wordle става толкова популярна, че в началото на февруари The New York Times я купуват от програмиста за поне един милион долара, не уточняват колко точно.
        </strong>
        Всички фенове се надяват да си остане безплатна, както Джош Уордъл е обещавал неведнъж в интервюта. Още по-важно е, че той се е зарекъл да не използва по какъвто и да е начин данните на потребителите или информацията за потребителското поведение, което, знаем, е най-масовият начин за монетизиране на една игра. На 15 февруари The New York Times направиха и няколко промени в играта, изваждайки от нея думи като slave (роб), които смятат за обидни. Интересно е, че преди време две думи масово затрудниха играещите: rebus и tapir, и двете са идентични с българския им превод.
       </p>
       <!-- Номер пагараф: 10 -->
       <p>
        <strong>
         Wordle вдъхновява версии на други езици, съвсем отскоро и два различни сайта предлагат на български:
         <a href="https://wordle-bg.ggerganov.com">
          wordle-bg.ggerganov.com
         </a>
         и
         <a href="https://lordcris.github.io/wordle-bg/">
          lordcris.github.io/wordle-bg
         </a>
         . Третият вариант в България е
         <a href="https://duma.fun">
          duma.fun
         </a>
         , където има по две думи на ден: в 9 сутринта и в 9 вечерта.
        </strong>
        Създателят, програмистът Красимир Цонев, играе оригиналната игра от един месец - "английският ми език обаче много често се оказваше недостатъчен и затова реших, че трябва да играя български вариант". Създава играта за един уикенд, използва онлайн тълковен речник, от който изважда 5000 петбуквени думи. "Реших да филтрирам по-странните думи, свеждайки ги до 2000, от които всеки ден се генерират две случайни", казва Цонев. Смята, че в играта трябва да има само съществителни, защото, когато добавим прилагателни и глаголи и всичките им производни, задачата става доста трудна. Предстои му да доизчиства грешки и е на линия за обратна връзка. А защо е решил да наруши основното правило от една дума на ден: "Човек трябва получи доза забавление в началото, но и в края на работния си ден.🙂 Играта е много "зарибяваща" и по една дума на ден за много хора е твърде малко."
       </p>
       <!-- Номер пагараф: 11 -->
       <p>
        <strong>
         Ако сте много запалени, сте готови и за така нареченото следващо ниво или новите игри, вариращи и гравитиращи около Wordle, които изникват буквално всеки ден, като
         <a href="http://worldle.teuteuf.fr" target="_blank">
          географската Worldle
         </a>
         .
        </strong>
        Отново имате шест опита да познаете, но този път виждате карта на държавата, ако не я познаете, резултатът показва процента грешка и колко километра сте далеч от верния отговор/държава. Появи се и
        <a href="http://www.quordle.com" target="_blank">
         Quordle
        </a>
        , който е на практика Worldle по четири. Вася Атанасова споделя, че за нея номер едно е
        <a href="http://nerdlegame.com" target="_blank">
         математическият Нърдъл
        </a>
        - "за разлика от класическите "Бикове и крави", които са само напасване на четирицифрени числа, при Нърдъл има аритметически операции и равенства". Нови версии излизат буквално всеки ден, въпросът е кога и дали ще свърши ентусиазмът на играещите.
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
