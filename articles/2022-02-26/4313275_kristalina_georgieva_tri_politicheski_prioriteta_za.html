<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/politika_i_ikonomika/ikonomika/2022/02/17/4313275_kristalina_georgieva_tri_politicheski_prioriteta_za/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Кристалина Георгиева: Три политически приоритета за стабилно възстановяване
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Кристалина" class="img-fluid" src="https://img.capital.bg/shimg/zx952y526_4313328.jpg?v=1645094723"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Когато тази седмица министрите на финансите и управителите на централните банки от Г-20 се съберат в Джакарта присъствено и виртуално, те могат да почерпят вдъхновение от индонезийската фраза
        <em>
         gotong royong
        </em>
        - "да работим заедно за постигането на обща цел". Този дух е по-важен от всякога, тъй като тази година държавите са изправени пред труден път, осеян с препятствия.
       </p>
       <!-- Номер пагараф: 2 -->
       <p>
        Добрата новина е, че
        <strong>
         възстановяването на световната икономика продължава, но темповете му се забавят в условията на висока несигурност и нарастващи рискове.
        </strong>
        Преди три седмици намалихме прогнозата си за световната икономика до все още здравословните 4.4% за 2022 г., отчасти поради преоценка на перспективите за растеж в
        <em>
         Съединените щати
        </em>
        и
        <em>
         Китай
        </em>
        .
       </p>
       <!-- Номер пагараф: 3 -->
       <p>
        Оттогава насам икономическите показатели продължават да сочат
        <strong>
         по-слаб темп на растежа
        </strong>
        поради варианта Omicron и постоянните смущения във веригата за доставки. Показателите за инфлацията в много икономики бяха по-високи от очакваното, финансовите пазари остават нестабилни, а геополитическото напрежение рязко нарасна.
       </p>
       <!-- Номер пагараф: 4 -->
       <p>
        Ето защо се нуждаем от
        <strong>
         силно международно сътрудничество и изключителна гъвкавост.
        </strong>
        За повечето държави това означава да продължат да подкрепят растежа и заетостта, като същевременно контролират инфлацията и поддържат финансовата стабилност - всичко това в контекста на високите нива на дълга.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        Новият ни
        <a href="Https://www.imf.org/external/np/g20/021622.htm">
         доклад до Г-20
        </a>
        показва колко сложно е това препятствие и какво могат да направят политиците, за да го преодолеят. Позволете ми да подчертая
        <strong>
         три приоритета
        </strong>
        :
       </p>
       <!-- Номер пагараф: 6 -->
       <h3>
        На първо място, необходими са по-широки усилия за борба с "дългия икономически Covid"
       </h3>
       <p>
        Прогнозираме, че до 2024 г. кумулативните загуби на световното производство в резултат на пандемията ще възлязат на близо 13.8 трлн. долара. Omicron е последното напомняне, че трайното и приобщаващо възстановяване е невъзможно, докато пандемията продължава.
       </p>
       <!-- Номер пагараф: 7 -->
       <p>
        Продължава да съществува обаче значителна несигурност относно пътя на вируса след Omicron, включително по отношение на трайността на защитата, предлагана от наличните ваксини или предишни инфекции, и риска от нови варианти.
       </p>
       <!-- Номер пагараф: 8 -->
       <p>
        В тази обстановка най-добрата ни защита е да се преориентираме от фокусиране единствено върху ваксините към
        <strong>
         осигуряване на равноправен достъп на всяка държава
        </strong>
        <a href="https://www.imf.org/en/Topics/imf-and-covid19/imf-staff-pandemic-proposal">
         <strong>
          до цялостен инструментариум за борба с COVID-19
         </strong>
        </a>
        чрез ваксини, тестове и терапии. Поддържането на актуалността на тези инструменти в синхрон с развитието на вируса ще изисква постоянни инвестиции в медицински изследвания, наблюдение на заболяванията и здравни системи, които извървяват пътя до "последната миля" във всяка общност.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        Първоначалното финансиране в размер на 23.4 млрд. долара за преодоляване на недостига на средства по програмата ACT-Accelerator ще даде важен първоначален тласък за разпространението на този динамичен инструментариум във всички точки на света. В бъдеще засилената координация между
        <strong>
         министерствата на финансите и на здравеопазването на страните от Г-20
        </strong>
        ще бъде от съществено значение за повишаване на устойчивостта както към потенциални нови варианти на SARS-CoV-2, така и към бъдещи пандемии, които биха могли да създадат системни рискове.
       </p>
       <!-- Номер пагараф: 10 -->
       <p>
        Прекратяването на пандемията ще помогне и за преодоляване на белезите от
        <strong>
         "дългия икономически COVID"
        </strong>
        . Помислете за дълбоките смущения в огромен брой предприятия и на пазарите на труда на редица държави. Помислете и за свързаните с учениците разходи в световен мащаб, които се оценяват на 17 трлн. долара през целия им живот поради загуба на знания, по-ниска производителност и прекъсвания на заетостта.
       </p>
       <!-- Номер пагараф: 11 -->
       <p>
        Затварянето на училища е особено болезнено за учениците в развиващите се икономики, където образователните постижения поначало са много по-ниски, което заплашва да задълбочи опасните различия между страните.
       </p>
       <!-- The Modal -->
       <div class="lightboxModal">
        <div class="infobar">
         <div class="count">
         </div>
        </div>
        <div class="navigation">
        </div>
        <div class="content">
         <img/>
        </div>
       </div>
       <figure class="figure lightbox">
        <a href="https://img.capital.bg/shimg/zx1278_4313279.jpg">
         <img alt="Пропуснатото образование е в особена тежест за икономиките на възникващите пазари, където поначало средната постигната образователна степен е по-ниска. Източници: HLO (Angrist et al. 2021); ЮНЕСКО; Изчисления на служителите на МВФ. Бележка: Изцяло пропуснатите учебни дни съответстват на наложените от затваряния, които засягат най-малко 80% от учениците. Испания (ESP) е постоянно поканено лице" class="figure-img img-fluid" data-src="https://img.capital.bg/shimg/zx1278_4313279.jpg" src="https://img.capital.bg/shimg/zx860_4313279.jpg" title="Пропуснатото образование е в особена тежест за икономиките на възникващите пазари, където поначало средната постигната образователна степен е по-ниска. Източници: HLO (Angrist et al. 2021); ЮНЕСКО; Изчисления на служителите на МВФ. Бележка: Изцяло пропуснатите учебни дни съответстват на наложените от затваряния, които засягат най-малко 80% от учениците. Испания (ESP) е постоянно поканено лице"/>
        </a>
        <div class="figure-caption">
         Пропуснатото образование е в особена тежест за икономиките на възникващите пазари, където поначало средната постигната образователна степен е по-ниска. Източници: HLO (Angrist et al. 2021); ЮНЕСКО; Изчисления на служителите на МВФ. Бележка: Изцяло пропуснатите учебни дни съответстват на наложените от затваряния, които засягат най-малко 80% от учениците. Испания (ESP) е постоянно поканено лице
        </div>
        <div class="figure-caption">
         Източник:
			МВФ
        </div>
        <div class="figure-caption">
         <a href="https://img.capital.bg/shimg/oo_4313279.jpg" style="color: #00aeef;" target="_blank">
          Преглед на оригинала
         </a>
        </div>
       </figure>
       <!-- Номер пагараф: 12 -->
       <p>
        Какво може да се направи? Могат да се предприемат решителни политически действия. Увеличаването на социалните разходи, програмите за преквалификация, поправителното обучение на учителите и уроците за учениците ще помогнат на икономиките да се върнат на правилния път и да изградят устойчивост към бъдещи здравни и икономически предизвикателства.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <h3>
        Второ, преминаване през цикъла на затягане на паричната политика
       </h3>
       <p>
        Макар че между отделните икономики има
        <strong>
         значителни разминавания
        </strong>
        и висока степен на несигурност занапред, в много държави се наблюдава засилване на инфлационния натиск, което налага оттегляне на паричните мерки, където това е необходимо.
       </p>
       <!-- Номер пагараф: 14 -->
       <p>
        Занапред е важно политиките да бъдат съобразени с условията в отделните страни. Това означава
        <strong>
         изтегляне
        </strong>
        на паричните улеснения в страни като
        <em>
         САЩ
        </em>
        и
        <em>
         Обединеното кралство
        </em>
        , където пазарите на труда са затегнати и инфлационните очаквания нарастват. Други страни, включително еврозоната и Япония, могат да си позволят да действат по-бавно, особено ако нарастването на инфлацията е свързано предимно с цените на енергията. Но и те трябва да са готови да действат, ако икономическите данни налагат по-бърз завой.
       </p>
       <!-- Номер пагараф: 15 -->
       <p>
        Разбира се, ясната комуникация за всяка промяна остава от съществено значение за запазване на финансовата стабилност в страната и в чужбина. Някои
        <strong>
         нововъзникващи и развиващи се икономики
        </strong>
        вече са принудени да се борят с инфлацията чрез повишаване на лихвените проценти. А политиката в развитите икономики може да наложи допълнително затягане в по-широк кръг държави. Това би изострило и без това трудния компромис, пред който са изправени държавите при овладяването на инфлацията, като същевременно продължават да подкрепят растежа и заетостта.
       </p>
       <!-- Номер пагараф: 16 -->
       <p>
        До момента световните финансови условия остават сравнително благоприятни, отчасти поради отрицателните реални лихвени проценти в повечето държави от Г-20. Но ако тези финансови условия внезапно се затегнат, страните с възникващи пазари и развиващите се страни трябва да са готови за
        <strong>
         потенциални обрати в капиталовите потоци
        </strong>
        .
       </p>
       <!-- The Modal -->
       <div class="lightboxModal">
        <div class="infobar">
         <div class="count">
         </div>
        </div>
        <div class="navigation">
        </div>
        <div class="content">
         <img/>
        </div>
       </div>
       <figure class="figure lightbox">
        <a href="https://img.capital.bg/shimg/zx1278_4313280.jpg">
         <img alt="Засиленият инфлационен натиск в много страни налага оттегляне на паричните мерки" class="figure-img img-fluid" data-src="https://img.capital.bg/shimg/zx1278_4313280.jpg" src="https://img.capital.bg/shimg/zx860_4313280.jpg" title="Засиленият инфлационен натиск в много страни налага оттегляне на паричните мерки"/>
        </a>
        <div class="figure-caption">
         Засиленият инфлационен натиск в много страни налага оттегляне на паричните мерки
        </div>
        <div class="figure-caption">
         Източник:
			МВФ
        </div>
        <div class="figure-caption">
         <a href="https://img.capital.bg/shimg/oo_4313280.jpg" style="color: #00aeef;" target="_blank">
          Преглед на оригинала
         </a>
        </div>
       </figure>
      </div>
      <div class="story-content col-12 col-lg-7 offset-lg-1">
       <!-- Номер пагараф: 17 -->
       <p>
        За да се подготвят за това, кредитополучателите трябва
        <strong>
         без отлагане да удължат падежите по дълговете,
        </strong>
        когато това е възможно, като същевременно ограничат по-нататъшното нарастване на дълговете в чуждестранна валута. Когато настъпят сътресения,
        <strong>
         гъвкавите валутни курсове
        </strong>
        в повечето случаи са важни за абсорбирането на тези сътресения, но не са единственият наличен инструмент.
       </p>
       <!-- Номер пагараф: 18 -->
       <p>
        В случай на висока волатилност може да е подходящо да се прибегне до
        <strong>
         валутни интервенции
        </strong>
        , както успешно направи
        <em>
         Индонезия
        </em>
        през 2020 г.
        <strong>
         Мерките за управление на капиталовите потоци
        </strong>
        могат да бъдат разумни и по време на икономическа или финансова криза: спомнете си за
        <em>
         Исландия
        </em>
        през 2008 г. и
        <em>
         Кипър
        </em>
        през 2013 г. Държавите пък могат да предприемат макропруденциални мерки, за да се предпазят от рискове в небанковия финансов сектор или там, където пазарите на недвижими имоти бележат резки скокове. Разбира се, всички тези мерки може да се наложи да бъдат съчетани с макроикономически корекции.
       </p>
       <!-- Номер пагараф: 19 -->
       <p>
        С други думи, трябва да гарантираме, че всички държави могат да преминат
        <strong>
         безопасно
        </strong>
        през цикъла на затягане на паричната политика.
       </p>
       <!-- Номер пагараф: 20 -->
       <h3>
        Трето, страните трябва да насочат вниманието си към фискалната устойчивост
       </h3>
       <p>
        Когато държавите излязат от хватката на пандемията, те трябва
        <strong>
         внимателно да калибрират своята фискална политика
        </strong>
        . Лесно е да се разбере защо: извънредните фискални мерки помогнаха да се предотврати нова Голяма депресия, но също така повишиха равнището на дълга. През 2020 г. наблюдавахме най-големия едногодишен скок на дълга след Втората световна война, като глобалният дълг - както публичен, така и частен - нарасна до 226 трлн. долара.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 21 -->
       <p>
        За много държави това означава осигуряване на непрекъсната подкрепа за здравните системи и най-уязвимите при паралелно намаляване на дефицита и нивата на дълг, за да отговорят на специфичните им нужди. Например по-бързото намаляване на фискалната подкрепа е оправдано в държавите, в които възстановяването е по-напреднало. Това от своя страна ще улесни промяната в паричната им политика, като намали търсенето и по този начин спомогне за овладяване на инфлационния натиск.
       </p>
       <!-- Номер пагараф: 22 -->
       <p>
        Други, особено в развиващите се страни, са изправени пред много
        <strong>
         по-трудни компромиси
        </strong>
        . Техните фискални възможности бяха крайно ограничени по време на кризата, което ги доведе до по-слабо възстановяване и до по-дълбоки поражения от дългия икономически ковид. Освен това те разполагат с малко възможности да се подготвят за една по-зелена и по-дигитална икономика след пандемията.
       </p>
       <!-- Номер пагараф: 23 -->
       <p>
        Например миналата година МВФ описа как
        <a href="Https://www.imf.org/external/np/g20/pdf/2021/062221.pdf">
         <strong>
          политиките за зелено предлагане
         </strong>
        </a>
        , включително 10-годишна програма за публични инвестиции, биха могли да повишат годишното световно производство средно с около 2% в сравнение с базовия сценарий за периода 2021 - 2030 г.
       </p>
       <!-- Номер пагараф: 24 -->
       <p>
        Всички тези политически действия могат да ни помогнат да намерим
        <strong>
         <em>
          нов modus vivendi
         </em>
        </strong>
        за един устойчив на сътресения свят. Но те могат да бъдат възпрепятствани от дълговете. По наши оценки около 60% от държавите с ниски доходи са в затруднено положение или са изложени на висок риск от дългово затруднение - равнище, което е двойно по-високо от това през 2015 г. Тези и много други икономики ще се нуждаят от по-голяма мобилизация на вътрешните приходи, повече безвъзмездни средства и финансиране на преференциални цени, както и от повече помощ за
        <strong>
         незабавно справяне с дълга
        </strong>
        .
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 25 -->
       <p>
        Това включва активизиране на
        <strong>
         Общата рамка на Г-20
        </strong>
        за справяне с дълга. Първото действие трябва да бъде предложение за спиране на плащанията по обслужването на дълга по време на преговорите в рамките на инструмента. Необходими са по-бързи и по-ефективни процеси с яснота за стъпките, които трябва да се предприемат, така че всяка страна да знае какво предстои - от сформирането на комитетите на кредиторите до споразумението за разрешаване на проблема с дълга. Необходимо е и да се подобри достъпността на рамката за по-широк кръг от силно задлъжнели държави.
       </p>
       <!-- Номер пагараф: 26 -->
       <h3>
        Ролята на МВФ
       </h3>
       <p>
        МВФ играе важна роля в тази област, като предоставя макроикономически рамки и анализи на устойчивостта на дълга. Насърчаваме и
        <strong>
         по-голямата прозрачност на дълга
        </strong>
        : като изискваме по-изчерпателно оповестяване на дълговете и на кредиторите на държава членка при отправяне на искане за финансиране до МВФ и работим с нашите членове чрез
        <a href="https://www.imf.org/-/media/Files/Publications/PP/2020/English/PPEA2020066.ashx">
         <strong>
          Многостранния подход на МВФ и Световната банка към пораждащите уязвимост
         </strong>
        </a>
        аспекти на дълга.
       </p>
       <!-- Номер пагараф: 27 -->
       <p>
        Също така трябва да надграждаме върху историческото разпределение на специалните права на тираж в размер на 650 млрд. долара. Освен че новите СПТ се държат като резерви, някои членове вече започнаха да ги използват по уместен начин. Например:
        <em>
         Непал
        </em>
        за внос на ваксини,
        <em>
         Северна Македония
        </em>
        за разходи за здравеопазване и пандемични спасителни линии, а
        <em>
         Сенегал
        </em>
        - за увеличаване на капацитета за производство на ваксини.
       </p>
       <!-- Номер пагараф: 28 -->
       <p>
        За да увеличим въздействието на разпределените средства, насърчаваме насочването на новите СПТ чрез нашия
        <strong>
         Доверителен фонд за намаляване на бедността и растеж
        </strong>
        , който предоставя преференциално финансиране на държави с ниски доходи, и новия
        <strong>
         Доверителен фонд за устойчивост и стабилност
        </strong>
        .
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 29 -->
       <p>
        Благодарение на по-ниските лихви и по-дългия си падеж по СПТ Доверителният фонд може да финансира политики в областта на климата, готовността за пандемии и цифровизацията, които биха подобрили макроикономическата стабилност за десетилетия напред. Г-20 решително подкрепи този инструмент и ние се стремим той да започне да функционира пълноценно през тази година.
       </p>
       <!-- Номер пагараф: 30 -->
       <p>
        Докато държавите се изправят през многобройни предизвикателства, МВФ ще ги подкрепя с прецизно калибрирани политически съвети, развитие на капацитета и финансова помощ, когато това е необходимо. Ключът е да се осигури гъвкавост във всички аспекти на изготвянето на политики, но дори това не е напълно достатъчно.
       </p>
       <!-- Номер пагараф: 31 -->
       <p>
        Също така трябва да следваме духа на мотото на Индонезия,
        <em>
         Bhinneka Tunggal Ika
        </em>
        - "Единство в многообразието". Заедно можем да преодолеем препятствията към трайно възстановяване в полза на всички.
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
