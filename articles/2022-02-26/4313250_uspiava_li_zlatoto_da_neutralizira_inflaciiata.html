<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/biznes/pazari/2022/02/25/4313250_uspiava_li_zlatoto_da_neutralizira_inflaciiata/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Успява ли златото да неутрализира инфлацията
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Успява" class="img-fluid" src="https://img.capital.bg/shimg/zx952y526_4313255.jpg?v=1645085402"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Инфлацията в България през януари удари 9.1% на годишна база. С други думи, един лев преди дванадесет месеца сега имат покупателната способност на малко под 90 стотинки. Както кредитите се обезценяват и вноската им започва да изглежда все по-малка на фона на останалите разходи, така и спестяванията се топят. Как може да се предпазим от инфлацията? Автоматичният отговор, който изниква в главата на много инвеститори, е златото. През последните седмици това е и единственият актив, чиято цена расте, като причините освен края на либералните политики на централните банки е и напрежението около Русия и Украйна. Последното е заради имиджа на благородния метал като актив убежище (safe haven). Затова и често златото се е смятало като застраховка при инфлация и спад на акциите, но и като убежище в несигурни геополитически времена. Сега явно му се пада да бъде и двете. От началото на годината
        <strong>
         ценният метал е поскъпнал с малко над 5%, като за кратко през седмицата мина и границата от 1900 долара за тройунция. В същото време индексите в САЩ са надолу с между 10 и 15%, а биткойн с над 16%.
        </strong>
        Как обаче всъщност се представя златото като хедж на растящите цени в момента?
       </p>
       <!-- Номер пагараф: 2 -->
       <h3>
        Зависи от гледната точка
       </h3>
       Според данни на НСИ инфлацията в България от март 2020 г., когато избухна пандемията, до януари 2022 г. е същата като ръста от януари 2021 до януари 2022 г. - 9.1%. Възвръщаемостта на златото за двата периода обаче е съвсем различна. От началото на пандемията досега стойността на златото се е покачила с близо 20%, но за последната година (до края на януари 2022 г.) е надолу с около 1%. Тоест, ако сте купили злато в началото на пандемията, значи сте успели да неутрализирате покачването в цените напълно, но ако сте инвестирали миналата година, резултатът е съвсем различен.
       <!-- Номер пагараф: 3 -->
       <script data-cfasync="false" src="/cdn-cgi/scripts/5c5dd728/cloudflare-static/email-decode.min.js">
       </script>
       <script id="infogram_0_00e40cdf-38d4-45bb-91d1-b45e0784535e" src="https://e.infogram.com/js/dist/embed.js?arT" type="text/javascript">
       </script>
       <!-- Номер пагараф: 4 -->
       Проблемът е, че всъщност в началото на пандемията никой не очакваше инфлацията да достигне такива размери. Дори напротив. Притесненията в Европа бяха повече свързани с дефлация, каквато отчете и НСИ в България в началото на 2021 г. Но и да не забравяме, че на инфлацията в момента се гледа като на временно явление и се очаква догодина да се укроти. В момента цената му е на 9-месечен връх и тя трябва да скочи, за да се хеджира краткосрочно бъдещата инфлацията, например до края на годината. Тоест в кратък период ще са печеливши онези, които са купили през есента или в края на миналата година. Всичко казано дотук потвърждава тезата, че на метала трябва да се гледа дългосрочно, като съхранител на стойност - всичко останало е в рамките на късмета.
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <script id="infogram_0_782bcba8-c0cd-4826-9bbb-fb54016a9d70" src="https://e.infogram.com/js/dist/embed.js?SmY" type="text/javascript">
       </script>
       <!-- Номер пагараф: 6 -->
       <strong>
        Специалистите да кажат
       </strong>
       <!-- Номер пагараф: 7 -->
       <p>
        Наскоро главният икономист на компанията за търговия с инвестиционно злато Tavex Даниел Василев заяви в интервю за "Капитал", че исторически златото не се е проваляло в ролята си на защитник от инфлация в по-модерната история. Това се потвърждава и от учените, но доста по-назад във времето. "Открихме доказателства, че представянето на златото е по-добро от инфлацията в дългосрочен план", споделят в проучване професори от Македонския университет в гр. Солун, Гърция.
        <strong>
         Докладът на гръцките професори обхваща над 200 години сравнение между инфлацията във Великобритания и САЩ спрямо златото
        </strong>
        , но никой не инвестира с хоризонт от два века напред. Освен това инфлацията в една държава може да бъде по-висока, отколкото в друга, докато цената на златото е еднаква - може да варира заради валутните разлики и това в какво е инвестицията.
       </p>
       <!-- Номер пагараф: 8 -->
       <p>
        В края на миналата година екип от американски и френски икономисти публикува доклад, в който анализира хеджиращите свойства на златото в различни обстоятелства. Или как се справя металът с неутрализирането на инфлацията в САЩ и как в Турция, където инфлацията е чувствително по-висока. За САЩ икономистите са категорични. "В Съединените щати златото е хедж и безопасно убежище", споделят професори в доклада.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        Ситуацията при южните ни съседи е различна, смятат икономистите. "За Турция златото също е добро хеджиране срещу спадане на стойността на турската лира и предлага защита срещу повишаването на инфлацията, въпреки че може да не успее да го направи по време на хиперинфлационен период." Тоест според икономическите модели, цитирани в проучването, "златото може да се определи като актив за безопасно убежище, но, изглежда, има лимит, когато инфлацията достигне определено ниво (59% за Турция), изглежда, че отношенията се обръщат (стават отрицателни)". За доларови икономики и спестявания има и по-голям ефект, тъй като с поевтиняването на долара обикновено цената му коригира нагоре при равни други условия, и обратно.
       </p>
       <!-- Номер пагараф: 10 -->
       <p>
        Засега и прогнозите са малко разнопосочни, макар че търсенето му расте от бизнеса и централните банки. Citigroup, Morgan Stanley и JP Morgan очакват цени на златото около 1600 долара до края на годината. Анализаторите на Goldman Sahcs са на друго мнение и прогнозират 2150 долара до края на годината. И дават още по-смела прогноза: "Според нашите изчисления, ако инфлацията се придвижи структурно (в дългосрочен план) до 4%, златото може да достигне до 2500 долара за тройунция въз основа на историческата взаимовръзка на инфлацията със златото."
       </p>
       <!-- Номер пагараф: 11 -->
       <p>
        Бичи са настроенията и в друга голяма американска банка - Wells Fargo. "След като се сблъска с многобройни затруднения през 2021 г., вярваме, че пътят на златото нагоре изглежда по-ясен през 2022 г. Ограничаването на възвръщаемостта на пазара на акции и опасенията за инфлация може да върнат фокуса на пазара върху жълтия метал през тази година", казва Даръл Л. Кронк, главен инвестиционен директор в Wells Fargo, в годишния доклад на банката. И допълва: "Въпреки че сме оптимисти, че златото най-накрая може да се повиши през 2022 г.,
        <strong>
         може да отнеме известно време да се развие по-силната ценова тенденция, което ни кара да намалим целевия диапазон за края на 2022 г. до 2000 - 2100 долара за тройнуция."
        </strong>
       </p>
       <!-- Номер пагараф: 12 -->
       <h3>
        Търсенето расте глобално
       </h3>
       <p>
        Последният доклад на Световния съвет по златото (World gold council) разкрива, че годишното търсене (с изключение на пазарите извън борсата) е достигнало над 4 хил. тона за цялата 2021 г. - рекорд от 2019 г. насам. "Търсенето на злато достигна 1147 тона през четвъртото тримесечие на 2021 г., най-високото си тримесечно ниво от второто тримесечие на 2019 г. и увеличение от почти 50% на годишна база", съобщиха в анализа си от организацията.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <p>
        Според данните от доклада централните банки глобално продължават да бъдат нетни купувачи на злато за дванадесета поредна година, като през 2021 г. са добавили над 400 тона към резервите си, което е с 80% по-високо в сравнение с 2020 г. "Разнообразна група от централни банки както от нововъзникващите, така и от развитите пазари добавиха към своите златни резерви, повишавайки общия глобален обем до близо 30-годишен връх", споделят от Световния съвет по златото (ССЗ) в доклада от края на януари тази година.
       </p>
       <!-- Номер пагараф: 14 -->
       <p>
        Интересен факт е, че използването на златото в технологичния сектор продължава да расте и през 2021 г. въпреки нарастващите цени. Над 330 тона злато през миналата година са се насочили към технологични приложения според ССЗ, ръст над 9% в сравнение с предходната година. "Въпреки че търсенето на технологии е сравнително по-малко в сравнение с други сектори (като инвестиционния), употребата му е широко разпространена в разнообразна електроника, от мобилни устройства до телескопа "Джеймс Уеб", наскоро пуснат в орбита", споделят анализатори на организацията.
       </p>
       <!-- Номер пагараф: 15 -->
       <!-- Каре wide -->
       <div class="card newsbox-wide">
        <div class="card-body">
         Как се инвестира в злато
         <br/>
         <br/>
         Начините да се инвестира в злато са много, но попадат в няколко основни модела. Или може да притежавате реално златото, което купувате, или инвестирате в актив, който проследява цената му.
         <br/>
         <br/>
         Реалното инвестиране в злато е възможно чрез закупуването на златни монети и кюлчета. В България закупуването на инвестиционно злато не се облага с ДДС. В България такива се предлагат от няколко и банки (ПИБ, "Райфайзен", Общинска банка), дилъри и производители като Tavex, igold, "Булмин" и други. Тук обаче трябва да се има предвид по-високият спред между цената купува и продава, който може да достигне и 8-10%. Тоест ще бъдете на нула едва след като цената на златото се повиши с 10%, а на плюс с още повече. Тук има и разходи за съхранение, ако се притеснявате да държите кюлчета и монети вкъщи.
         <br/>
         <br/>
         Инвестирането в злато без реалното притежание е възможно чрез хиляди активи. От борсово търгувани фондове, които проследяват цената на благородния метал, до закупуването на фючърсни договори. Платформи като Revolut също позволяват безналично инвестиране, но при високи маржове.
         <br/>
         <br/>
         На Българската фондова борса например се търгува борсов фонд на "Експат капитал", който пасивно следва цената на златото - той не инвестира директно в злато, а се опитва да репликира LME PM Price Reference Gold, индекс, изчислен и публикуван от London Metal Exchange. Вариант са и инвестициите в акции на добивни компании, в чието портфолио е и златото.
        </div>
       </div>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
