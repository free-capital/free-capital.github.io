<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/biznes/pazari/2022/02/20/4314042_bum_na_dobiva_na_kriptovaluti_v_sibir/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Бум на добива на криптовалути в Сибир
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Бум" class="img-fluid" src="https://img.capital.bg/shimg/zx952y526_4314043.jpg?v=1645355160"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Благодарение на евтината електроенергия и близостта си до китайската граница руската област Иркутск става известна като център на добива на криптовалути, а през 2021 г. Русия стана третата страна по количество добита криптовалута след САЩ и Казахстан. Криптоминьорите в Иркутск започват с покупката на ASIC, компютър, специализиран за добива на криптовалути (цените се движат от 1500 до над 10 хил. долара). Повечето такива устройства в региона са поръчани през приложението Telegram от неофициални дистрибутори, които ги внасят от Китай. След това устройството се връзва към домашната мрежа и с минимална настройка може да започне да носи допълнителен доход на домакинството. Според обменните курсове на криптовалутите от края на миналата година средностатистическият "миньор" е получавал около 200 хил. рубли месечно (около 2340 евро), около 4 пъти повече от средната заплата в Иркутск, пише Financial Times. Поради големите количества топлина, които добивът на криптовалути отделя, някои свързват устройствата си към тръби и радиатори и ги използват за отопление.
       </p>
       <!-- Номер пагараф: 2 -->
       <p>
        Добивът в региона получава допълнителен тласък през 2021 г., когато Китай ограничи копаенето на криптовалути в страната. Това довежда до разпродажба на цели складове, пълни с неизползвани машини. "Голямо количество оборудване стана достъпно за закупуване. И масово всичко се премести в Русия и Казахстан", казва един от вносителите от Иркутск, който търгува с китайски хардуер в Telegram.
       </p>
       <!-- Номер пагараф: 3 -->
       <h3>
        Издирване от доставчиците на електроенергия
       </h3>
       <p>
        В региона се намират множество ВЕЦ-ове, първоначално проектирани по времето на Сталин, за да осигуряват енергия до заводите за обогатяване на уран, използван за съветската ядрена програма. Оттогава регионът има достъп до евтина електроенергия. През втората половина на миналата година тарифата за домакинствата в областта е определена на 0.86 рубли (0.010 евро) за киловатчас в селските региони и 1.23 рубли (0.014 евро) в градските. За сравнение - тарифата за бизнеса е около 4 пъти по-висока.
       </p>
       <!-- Номер пагараф: 4 -->
       <p>
        Напоследък доставчикът на електроенергия "Иркутскэнергосбыт" ускорява издирването на незаконни потребители. Според доставчика през първите 9 месеца на 2021 г. потреблението на електричество в селата в региона се е повишило значително. В Грановщина например то е скочило със 144%, в Карлук - със 131%, а в Столбова - със 158%. Те разчитат на оплаквания от потребителите и на своите инспектори, за да открият домакинства, където потреблението на електроенергия значително надхвърля нормата от около 440 киловата месечно.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        "Иркутскэнергосбыт" дава на съд най-тежките случаи. Един човек в село Хомутово е изградил две сгради, консумиращи 300 - 400 хил. киловатчаса, твърдят инженери на компанията. "Той все още се занимава с това. Той не плаща доброволно. Затова го съдим всеки месец. Всеки месец отиваме в съда и въз основа на решението на съда го принуждаваме да плаща", заявява Дмитрий Суворов, зам.-главен инженер в компанията.
       </p>
       <!-- Номер пагараф: 6 -->
       <p>
        Енергийният доставчик твърди, че много от миньорите плащат домакинска тарифа за електричество, използвано за търговска дейност. От своя страна миньорите твърдят, че дребномащабният добив на криптовалути не трябва да се счита за търговска дейност. Други заявяват, че доставчикът, собственост на компанията En+, която има връзки с олигарха Олег Дерипаска, трябва да остави хората на мира.
       </p>
       <!-- Номер пагараф: 7 -->
       <p>
        "Големите енергийни компании, техните собственици, хора като Дерипаска, не одобряват, когато домакинската тарифа се използва за добив... Но това е само една малък допълнителен доход за всяка къща", казва Юрий Дромашко, един от най-известните миньори в Иркутск. Дромашко управлява канал в YouTube, наречен CryptoCapital, който е посветен на добива на криптовалути в града.
       </p>
       <!-- Номер пагараф: 8 -->
       <p>
        На около час северно от Иркутск се намира "хотел" за миниране, който е създаден в индустриална зона. Той позволява на хората да свържат своите ASIC и да добиват криптовалути, плащайки търговската тарифа. Според главния инженер на "хотела" потреблението на основната зала е около 3 мегавата и всичките устройства добиват общо около един биткойн на ден.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        В писмо до вицепремиера на Русия миналата година губернаторът на Иркутск се оплаква от неотдавнашния "лавинообразен ръст" на потреблението на електроенергия, дължащ се на криптодобива, който натоварва мрежата до краен предел. Според него проблемът е "допълнително утежнен от забраната за добив, наложена от китайските власти, и от преместването на значително количество оборудване в Иркутска област".
       </p>
       <!-- Номер пагараф: 10 -->
       <h3>
        Бъдещето на добива
       </h3>
       <p>
        През декември цената на биткойна започва да пада - сега е около 40 хил. долара спрямо 60 хил. през ноември. В началото на тази година Руската централна банка предложи забрана на повечето операции на пазара на криптовалути, който тя определя като финансова пирамида. Дори и преди това развитие продължителността на бума на криптовалутите се взима под внимание от хората, като Евгени Зирянов, собственик на магазин в Иркутск, който обслужва устройства за добив на криптовалути и продава резервни части. Неговата машина добива криптовалути на стойност около 48 хил. рубли (562 евро) месечно на обичайната цена през ноември. Той заявява, че плаща електроенергията по тарифата за бизнеса, поради което не се притеснява да коментира публично дейността си.
       </p>
       <!-- Номер пагараф: 11 -->
       <p>
        "Няма паника, все още е печелившо, независимо от всичко", казва Зирянов във връзка със спада на цената на биткойн през февруари. Никой не е бил изненадан от доклада на централната банка, твърди той. "Централната банка никога не е била на страната на алтернативните валути... Но тя не е тази, която решава, тя не може да създава закони", добавя той.
       </p>
       <!-- Номер пагараф: 12 -->
       <p>
        Но дългосрочната му прогноза за бъдещето на криптовалутите в Иркутск е мрачна. "Има потенциал, казва той, но няма да се превърнем в Силициевата долина." Според него малко хора се занимават с теорията и технологиите, залегнали в основата на криптовалутите. Бумът не води до нови идеи или проекти, които биха могли да донесат дългосрочно развитие. Вместо това хората добиват биткойни като суровина, подобно на другите ресурси на Сибир. "Регионът прилича на беден човек, който е намерил един милион долара и не знае какво да прави с тях, казва Зирянов. Иркутск просто имаше късмет."
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
