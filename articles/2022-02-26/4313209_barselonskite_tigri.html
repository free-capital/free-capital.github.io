<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/politika_i_ikonomika/bulgaria/2022/02/17/4313209_barselonskite_tigri/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Барселонските тигри: Кой кой е в скандала и каква е връзката му с Борисов
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Барселонските" class="img-fluid" src="https://img.capital.bg/shimg/zx952y526_4313423.jpg?v=1645101384"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        "Много снимки имам в Испания. Първият премиер, с който се срещах, беше Сапатеро в Мадрид. После се срещах с Мариано Рахой, после с Педро Санчес. Така че снимки имам много." Така Борисов обясни на извънреден брифинг в понеделник вечерта връзките си с Испания. Поводът за спешното изявление на бившия премиер пред празната откъм журналисти зала за пресконференции в централата на ГЕРБ беше изтеклият часове преди това в няколко медии доклад от испанската полиция с констатации за скандала "Барселонагейт". Той е изпратен до българските служби на 28 януари във връзка с "обмен по проверка за съмнителни финансови операции по канала на Европол от Испания", както е записано в него.
       </p>
       <!-- Номер пагараф: 2 -->
       <p>
        Става въпрос за луксозната къща в Барселона, в която допреди година и половина живееше бившата Мис Бикини от 2006 г. Борислава Йовчева заедно с родителите си и дъщеря си. Както и за притежаван от нея и баща й луксозен бутик в каталунската столица. Скъпи имоти, които нито тя, нито семейството й могат да си позволят. За Йовчева има подозрения, че е била в интимни отношения с бившия премиер Бойко Борисов.
       </p>
       <!-- Номер пагараф: 3 -->
       <p>
        Скандалът гръмна, когато във фейсбук бяха пуснати две видеа, които за пръв път дадоха информация за обитателите на къщата в Барселона.
       </p>
       <!-- Номер пагараф: 4 -->
       <p>
        Те бяха предшествани от изтеклия разговор на двете бивши съдийки Владимира Янева и Румяна Ченалова с адвоката Момчил Мондешки, в който Янева казва в пряк текст, че Борисов е купил къща в Барселона на една дама за милион и половина евро, без да споменава името й. Впоследствие по темата излезе публикация в испанската преса, а гражданското сдружение "Боец" изпрати два сигнала до испанските власти с искане за разследване на случая.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <h3>
        Какво са установили разследващите в Испания
       </h3>
       <p>
        В документа от 26 страници, с копие от който "Капитал" разполага, не е посочено коя точно испанска служба го е изготвила. В него подробно се описват двата сигнала от България, които са причина за разследването на испанските власти. Има линкове към информация от български медии, придружени със снимки на Борисов и на хора, чиито имена присъстват в доклада. В него се съдържа подробна информация за фирмите, които притежават двата имота, смяната на собствеността в тях, начина им на финансиране, както и финансовото им състояние. От проверките, които са извършили, испанските органи стигат до заключението, че "има множество индикатори" за предполагаемо престъпление за международно пране на пари на стойност над 5 млн.евро. Според доклада тези средства са влезли в Испания чрез различни операции, като за целта са използвани две дружества NUMIN INVEST SL и EMA BGS SL, регистрирани на един и същ адрес.
       </p>
       <!-- Номер пагараф: 6 -->
       <p>
        Чрез първото е купена къщата в Барселона, а второто е собственик на бутика за дрехи. Испанското разследване е установило, че NUMIN INVEST на практика няма никаква търговска дейност, а е само холдингова компания, създадена с цел прехвърляне на активи/капитали от трети страни. Най-съществената му дейност е покупката на къщата през март 2013 г., което е станало на няколко вноски - първо е платен депозит от 300 000 евро, след това на два пъти сумите от 100 000 евро и 2,5 млн.евро и накрая такси в размер на 232 000 евро. За три години от 2013 до 2016 г. фирмата дори декларира загуби от 70 000 евро, които са покривани от вноски на съдружниците в него.
       </p>
       <!-- Номер пагараф: 7 -->
       <p>
        Другата фирма - EMA BGS, която притежава бутика, е създадена през 2014 г. и на следващата година е увеличавала капитала си на два пъти - веднъж с 1.75 млн.евро и след това с още 600 хил.евро. Това е общо сумата, на която е закупен бутикът за дрехи. Разследващите посочват в доклада, че произходът на тези средства не може да бъде установен. "Средствата не могат да бъдат асоциирани с банков или частен заем, тъй като не са декларирани в баланса на дружеството", се казва в документа. Нещо повече - през 2014-2015 г. фирмата декларира загуби на стойност 1.255 млн.евро, което означава, че магазинът не е печеливш. В същото време дружеството е придобило на лизинг автомобил Porsche MACAN за повече от 70 хил.евро, което се ползва от Борислава Йовчева.
       </p>
       <!-- Номер пагараф: 8 -->
       <p>
        В доклада на испанските власти името на Борисов се споменава на няколко пъти, без обаче да има директна връзка с двете скъпи покупки. Една част от хората обаче, които стоят зад тези дружества, имат преки връзки с бившия премиер, други са свързани с него косвено.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <h3>
        Дрийм тийм "Банкя"
       </h3>
       <p>
        Дружеството EMA BGS e създадено през 2014 г като едноличен собственик първоначално е бащата на Борислава Йовчева - Георги Йовчев с 3.10 евро капитал. Според доклада малко след това за кратко във фирмата като съсобственик влиза и дъщеря му, а в края на 2015 г. се сдобива и с още един съдружник - кипърската офшорка PALMS ENTERPRISES. Това съвпада с драстичното вдигане на капитала на EMA BGS. Собственик на офшорката е кипърец, но в Испания се представлява от Силвия Николова, а пълномощник е Йордан Христов, с когото тя живее на семейни начала.
       </p>
       <!-- Номер пагараф: 10 -->
       <p>
        Христов живее в Банкя и се счита за близък до приятелския кръг на Бойко Борисов от родния му град. Сред известните от този кръг имена са още Иван Саздов, който през 2005 г. оглави инициативния комитет за издигането на кандидатурата на Борисов за кмет на София, както и Красимир Велчев, който дълги години беше депутат от ГЕРБ и член на ръководството на партията.
       </p>
       <!-- Номер пагараф: 11 -->
       <p>
        До 2011 г. Саздов е в управлението на дружеството "Спортни имоти Приморско" АД заедно с Йордан Христов. Първоначално собствеността на фирмата е смесена - между община Приморско и споменатата кипърска офшорка PALMS ENTERPRISES, но впоследствие дружеството е преминало изцяло в ръцете на Христов чрез контролирани от него фирми.
       </p>
       <!-- Номер пагараф: 12 -->
       <p>
        Саздов е бил съдружник и с братовчеда на Борисов Радослав Иванов, който управлява охранителната фирма "Ипон" докато Борисов беше премиер и се сочи за негово доверено лице. Саздов държи тенис клуба в Банкя, където преди време Борисов можеше често да бъде видян.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <p>
        Иначе бизнес интересите на Йордан Христов са в широк спектър - от притежание на хотели по морето и в столицата, през газови дружества и оптикоелектронни прибори до застрахователна компания. Прави впечатление, че дружествата му са били бенефициенти по европейски програми и са печелили обществени поръчки. Едно от тях например - "Химмаш", регистрирано в Хасково, според информация в АПИС е спечелило през 2015 и 2016 г. поръчки за близо 7 млн.лв на държавната "Марица-изток" ЕАД.
       </p>
       <!-- Номер пагараф: 14 -->
       <p>
        Дружеството ОМЗ ООД, което произвежда оптични уреди, пък е усвоило близо 3 млн. лв. по оперативната програма "Конкурентоспособност". По неофициална информация от активисти на ГЕРБ в двора на фирмата се е помещавал и офисът на едно от дружествата на Красимир Велчев, което впоследствие той продаде.
       </p>
       <!-- Номер пагараф: 15 -->
       <p>
        Застрахователната фирма на Христов "Европейска Застрахователна и Осигурителна Компания" е застраховала редица държавни предприятия - "Радиоактивни отпадъци", АЕЦ "Козлодуй", митниците и "Топлофикация София".
       </p>
       <!-- Номер пагараф: 16 -->
       <p>
        През 2020 г. дружеството е спечелило обществена поръчка на Агенция "Митници" за 1.6 млн. лв. През 2015 г. пък столичната топлофикация се е застраховала във фирмата му за 3 млн. лв.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 17 -->
       <p>
        В разгара на "Барселонагейт" Христов направи и още една "саможертва" - сключи брак с Борислава Йовчева, но три месеца след това го обяви за приключен.
       </p>
       <!-- Номер пагараф: 18 -->
       <h3>
        Движението на акциите на EMA
       </h3>
       <p>
        По същото време е започнало и прехвърлянето на фирмата, собственик на луксозния бутик на Йовчева. Според сигнала до испанските власти акциите първо са прехвърлени на Миглена Николова и на испански адвокат, свързан с Илиян Пенев, който притежава верига от заведения в Испания. Докато живееше в България, Пенев беше известен като представителя на бившата силова групировка СИК в Русе. Със СИК се свързва и началото на професионалната биография на Борисов.
       </p>
       <!-- Номер пагараф: 19 -->
       <p>
        Малко след това обаче дяловете на "EMA BGS" са били прехвърлени на "Ви Би Джи енерджи" ЕООД, собственост на Росица Велкова. Името й стана известно покрай скандала с австрийския лобист Петер Хохегер по време на управлението на тройната коалиция. През 2012 г. властите в Австрия започнаха да го разследват за корупция и тогава се разбра, че едноименната му PR фирма има сключен договор с оглавяваното от Сергей Станишев правителство за 1 млн.евро да лобира в полза на България пред ЕС.
       </p>
       <!-- Номер пагараф: 20 -->
       <p>
        Като подизпълнител на проекта е работила фирмата "Актив груп" на Моника Янова, която по-късно сключи брак със Станишев. Росица Велкова беше представител на "Хохегер" в България. Тогава в медиите имаше информация, че тя е сред учредителите на ГЕРБ и дори се сочеше за близка до тогавашния силов вицепремиер и вътрешен министър Цветан Цветанов. В свои публични изяви тя отричаше тези твърдения, а от централата на ГЕРБ пък отричаха тя да е сред учредителите на партията или да е членувала в нея. Признаха обаче, че през 2008 г. Велкова е участвала като един от експертите в експертната комисия по информационни технологии към ГЕРБ и е давала становища и препоръки за развитието на сектора. Според активисти на партията тя се е изявявала като експерт към ГЕРБ заради близките си отношения с Йордан Христов.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 21 -->
       <p>
        През март 2020 г. Велкова прехвърля собствеността на "Ви Би Джи енерджи" на адвокатката Десислава Спасова, бивша съпруга на бившия депутат от НДСВ Светослав Спасов, който в първия мандат на Борисов като премиер беше негов съветник. Прехвърлянето става малко след публикацията на испанския вестник "Ел Периодико" за евентуални връзки на тогавашния премиер Борисов в схема за пране на пари чрез покупката на къщата и бутика в Барселона и след като бутикът е закрит.
       </p>
       <!-- Номер пагараф: 22 -->
       <h3>
        Къщата и нейните стопани
       </h3>
       <p>
        Според доклада на испанските власти основните инвеститори в компанията "NUMIN INVEST", която притежаваше луксозната къща, са Александър Чаушев и съпругата му Яна Горанова. Още при избухването на скандала Чаушев призна, че той е собственик на имота. Преди две години каза пред "24 часа", че никога не е живял в него, а Йовчева е там като наемателка. Един от изводите на испанските власти обаче е, че "наемателите на имота нямат никакви отношения с Чаушев и съпругата му". "Следователно най-очевидната хипотеза е, че реалният собственик на капитала не са Чаушев и съпругата му, а по-скоро някой, който има връзка с реалните обитатели на имота", се казва в доклада.
       </p>
       <!-- Номер пагараф: 23 -->
       <p>
        По повод сегашните разкрития Чаушев уточни пред "24 часа", че испанските власти са правили проверка при сключване на сделката за покупката на къщата в Барселона и тя е показала, че всичко е изрядно. "Включително имаше такава и за произхода на парите и тя не установи нищо нередно. Всички движения на средствата са регистрирани, всички плащания са минали по банков път", казва той. Пред изданието разказва и че при покупката на къщата Георги Йовчев "му бил препоръчан като човек, който живее в Барселона, говори испански и познава нормативните изисквания". "Той пое ангажимент да поддържа имота и за заплащането на всички разноски по него.", казва Чаушев, като уточнява, че не познава Борислава Йовчева. Добавя и, че къщата вече е продадена, а фирмата "NUMIN INVEST" е в ликвидация.
       </p>
       <!-- Номер пагараф: 24 -->
       <p>
        Александър Чаушев е бил в управителния съвет на "Лукойл България" до 2005 г. и по времето, когато фирмата на Борисов "Ипон" охранява нефтената рафинерия. Чаушев е бил в управлението и на дружества, които се свързват с бившия директор на "Лукойл" Валентин Златев, за отношенията си с когото Борисов публично се шегуваше, че лъже на белот. В момента Чаушев е в съвета на директорите на "Софарма" АД.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 25 -->
       <p>
        В коментар за вестник "България Днес" в сряда братът на Борислава Йовчева - бившият футболист Станко Йовчев, коментира, че нито той, нито сестра му, както и родителите му не познават Бойко Борисов. Той смята, че "това говорене е предизборно" и че е "над тези неща". "И сестра ми е над нещата", добавя Йовчев.
       </p>
       <!-- Номер пагараф: 26 -->
       <p>
        Всъщност за начало на цялата сага се сочи една публикация във вестник "Марица" от ноември 2013 г., озаглавена "Семейни войни: Бойко излезе срещу шурея си!", която впоследствие е изтрита от сайта на вестника. Дописката е за футболен мач между "Локомотив" (Пловдив) и "Витоша" (Бистрица), който завършва с победа на "Бистришките тигри" - отборът на бившия премиер. През второто полувреме Борисов се включва за "Тигрите", а Станко Йовчев, наричан "Машината" - за "Локомотив".
       </p>
       <!-- Номер пагараф: 27 -->
       <p>
        Със или без връзка с Борисов, случаят, проточил се през всичките тези години, предполага действия от българските власти, които реално да изяснят обстоятелствата около покупко-продажбата на станалия известен луксозен имот в Барселона и свързаните с него транзакции.
       </p>
       <!-- Номер пагараф: 28 -->
       <p>
        По принцип целта на едно обективно разследване не е да достигне до обвинение на всяка цена, а да се установи обективната истина - какво се е случило и на база на това има ли достатъчно доказателства, за да се стигне до нечия наказателна отговорност, коментира пред "Капитал" специалист в областта на наказателния процес. Той посочи и някои от стъпките, които се предприемат в едно реално разследване.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 29 -->
       <p>
        В конкретния случай то трябва да започне с проследяването на парите - какви са плащанията към дружеството/дружествата на конкретните лица от Барселона, кой ги е направил, на какво основание, изяснен ли е произходът им, тоест биха ли могли тези лица да плащат такива суми предвид приходите според данъчните им декларации.
       </p>
       <!-- Номер пагараф: 30 -->
       <p>
        Следва да се установи и какви са връзките между лицата, които са превеждали парите, и тези, на които са превеждани - "реално изясняване на отношенията между въпросната дама с хората, които са й дали на нея, на близките й или техни дружества тези суми, а не всичко да почива само на казаното от тях".
       </p>
       <!-- Номер пагараф: 31 -->
       <p>
        Съществен въпрос е също имала ли е тя отношения с хора на властови позиции, които да са свързани с въпросните благодетели и дали тези благодетели на свой ред са се облагодетелствали покрай хората на властовите позиции
       </p>
       <!-- Номер пагараф: 32 -->
       <p>
        Конкретно за прането на пари трябва да се докаже някакво предикатно престъпление, чрез което са придобити изпраните пари с въпросните транзакции, а не само да се установи, че са с неясен произход. Не е задължително да става въпрос за пране на пари, може и неща за други престъпления да излязат, посочи юристът.
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
