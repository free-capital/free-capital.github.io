<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/politika_i_ikonomika/sviat/2022/02/25/4314989_ruskata_zaplaha_veche_vredi_na_ukrainskata_ikonomika/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Руската заплаха вече вреди на украинската икономика
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Руската" class="img-fluid" src="https://img.capital.bg/shimg/zx952y526_4315233.jpg?v=1645620014"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Надвисналата война вече вреди на икономиката на Украйна, която претърпя тежък удар, когато Русия анексира Кримския полуостров, а Донецк и Луганск обявиха независимост през 2014 г. От началото на годината украинската гривна поевтиня до най-ниското ниво от 10 години спрямо долара и е една от най-зле представящите се валути в света заедно с руската рубла, въпреки че централната банка изхарчи над 1 млрд. долара, за да я подкрепя.
        <strong>
         Много инвеститори са замразили финансирането и са спрели плановете си за разширяване в очакване да видят как ще приключи кризата.
        </strong>
       </p>
       <!-- Номер пагараф: 2 -->
       <p>
        Западните "сигнали, че утре ще има война... означават паника на пазарите, паника във финансовия сектор", казва украинският президент Володимир Зеленски. "Не можем да се справим с това сами." Така дори без директно обявяване на война или предприемане на действия, които биха предизвикали сурови западни санкции, руският президент Владимир Путин отново успява да дестабилизира Украйна.
       </p>
       <!-- Номер пагараф: 3 -->
       <h3>
        Дестабилизация без война
       </h3>
       <p>
        "Една от целите на Русия е да удари икономиката на Украйна", казва пред в. New York Times Тимофий Милованов, съветник на Зеленски и бивш министър на икономиката и търговията. "Всъщност това може да е един от най-големите приоритети."
       </p>
       <!-- Номер пагараф: 4 -->
       <p>
        Руският президент много пъти критикува Зеленски и неговото правителство, а част от опозицията се застъпва за по-близки отношения с Москва. Великобритания заяви в началото на година, че разполага с информация, показваща, че Москва иска да "постави" проруски лидер в Киев и обмисля дали да нахлуе и да окупира Украйна.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        Милованов, който ръководи Киевското училище по икономика, обяснява, че кризата е струвала на Украйна "няколко милиарда долара" само през последните няколко седмици. Войната или продължителната обсада биха влошили положението.
       </p>
       <!-- Номер пагараф: 6 -->
       <p>
        Първият голям удар дойде, когато две украински авиокомпании заявиха, че не са в състояние да сключат застраховка за полетите си, което принуди правителството на Украйна да създаде застрахователен фонд от 592 млн. долара, за да поддържа полетите на самолетите. След това международни застрахователи предупредиха авиокомпаниите, че няма да могат да застраховат полети до Украйна или тези, които летят над нейното въздушно пространство. Очаквано няколко авиопревозвача обявиха, че спират полетите. Страната беше подложена на масирана кибератака, за което Киев обвинява Русия, но тя отрича да има нещо общо.
       </p>
       <!-- Номер пагараф: 7 -->
       <p>
        Предприемачи в Киев организират кампания "Останете в Украйна", за да се опитат да обединят хората зад местните предприятия, които са засегнати от икономическите сътресения. Руските военноморски учения в Черно море разкриха уязвимостта на пристанищата на Украйна за търговско корабоплаване. Защото в случай на война ключовите портове на страната могат да бъдат блокирани. Досега Русия позволяваше коридорът да остане отворен за търговско корабоплаване и не е имало прекъсвания на операциите в украинските пристанища.
       </p>
       <!-- Номер пагараф: 8 -->
       <!-- Каре wide -->
       <div class="card newsbox-wide">
        <div class="card-body">
         <strong>
          Без директно обявяване на война или предприемане на действия, които биха предизвикали сурови западни санкции, Путин дестабилизира Украйна.
         </strong>
        </div>
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        <strong>
         Пристанището в Одеса, най-големият нефтен и газов терминал в страната и основен център за износ на зърно, се счита за възможна цел, особено като се има предвид значителната симпатия в града към проруските сепаратисти.
        </strong>
        Някои военни анализатори предупреждават, че Русия може да се опита да превземе Одеса, ако военните настъпят. Но дори и без пълна блокада или атака, пристанищата могат да бъдат блокирани заради опасенията сред международните застрахователи.
       </p>
       <!-- Номер пагараф: 10 -->
       <p>
        Пазарът на морските застраховки в Лондон вече посочва руските и украинските пристанища в Черно и Азовско море като високорискови, което прави по-скъпо превозването на стоки до и от тях. Това ще добави по-голям икономически натиск върху Украйна, която разчита на своите черноморски пристанища за износ на зърно.
       </p>
       <!-- Номер пагараф: 11 -->
       <h3>
        По-добре подготвена икономика
       </h3>
       <p>
        Експертите смятат, че въпреки многобройните си структурни проблеми, корупцията и ефектите от ковид-19, икономиката на Украйна е в много по-добро състояние, отколкото беше в навечерието на руската агресия през 2014 г. Това би й позволило да се се справи по-успешно с предизвиканите проблеми от нарастващия натиск на Москва.
       </p>
       <!-- Номер пагараф: 12 -->
       <p>
        Президентът Зеленски дойде на власт през 2019 г. с обещания за ликвидиране на корупцията (има още много какво да се желае), стимулиране на икономическия растеж и осигуряване на мир. Оттогава икономиката на Украйна се възстановява, бяха положени усилия да развие търговията с ЕС и Китай.
        <strong>
         До голяма степен Киев отдели икономиката си от Русия, освен вноса на петрол и коксуващи се въглища за стоманодобивната индустрия. Украйна също така се готви да се отдели от руската електропреносна мрежа.
        </strong>
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <p>
        През 2013 г. около една четвърт от украинския износ на стоки е бил към Русия. През 2020 г. делът на Русия е паднал до 5.5%, докато на ЕС се е покачил до 38% от 26% според националната статистическа служба. Украйна и ЕС подписаха споразумение за свободна търговия през 2014 г.
       </p>
       <!-- Номер пагараф: 14 -->
       <p>
        Валутата остана стабилна поради сериозния износ, особено на селскостопански продукти, през последните години. Валутните резерви са нараснали до 31 млрд. долара, което е най-високото ниво от 2011 г. и е много над 5-те млрд. долара, които страната имаше по време на разгара на конфликта през 2014 г.
       </p>
       <!-- Номер пагараф: 15 -->
       <p>
        Правителството поддържа бюджетен дефицит, който е дори по-нисък от разрешения от Международния валутен фонд (МВФ), а публичният дълг е умерен - 51% от БВП. Основното безпокойство е високата инфлация от 10.2%, но централната банка повиши лихвения процент до 10% в отговор на това предизвикателство. Киев също така получи нов транш от МВФ в края на ноември 2021 г.
       </p>
       <!-- Номер пагараф: 16 -->
       <p>
        "Ако погледнете само буферите - валутните резерви и бюджетния дефицит на Украйна, мисля, че е в добро състояние и устойчивостта се е подобрила" в сравнение с 2014 г., казва пред "Свободна Европа" Татяна Орлова, икономист от Oxford Economics. Според нея страната много по-лесно може да избегне фалит, дори ако събитията следват негативен сценарий.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 17 -->
       <h3>
        Притеснени инвеститори
       </h3>
       <p>
        В тази критична ситуация чуждите инвеститори очаквано смятат Украйна за прекалено рискова и не са готови да отпускат пари на правителството или местните компании на всяка цена. Това налага сериозни ограничения за икономиката и вероятно ще доведе до спад на растежа под и без това скромната прогноза на МВФ от 3.6% през 2022 г.
       </p>
       <!-- Номер пагараф: 18 -->
       <p>
        Украинската валута се обезцени значително, а при военни действия спадът ще продължи. Несигурността сред инвеститорите няма как просто да изчезне, защото липсва ясен отговор какво и как ще се случи. Това ще накара банковата система в страната да започне да се готви да поеме по-негативни действия от пазарите и по-негативен сценарий за местната валута.
       </p>
       <!-- Номер пагараф: 19 -->
       <p>
        <strong>
         Според скорошно проучване на Европейската бизнес асоциация, в което са участвали 136 компании, опериращи в Украйна, 45% планират да продължат да работят както обикновено в случай на руска военна атака. Около 17% обмислят да се преместят в западните региони, които е по-малко вероятно да бъдат окупирани от Русия, а само 10% мислят да напуснат страната.
        </strong>
        Старите инвестиционни проекти все още са в ход, но новите инвестиции се отлагат, отчитат от асоциацията.
       </p>
       <!-- Номер пагараф: 20 -->
       <p>
        Дейл Пери, дългогодишен американски инвеститор в Украйна и ръководител на ERU Management Services LLC, която има бизнес за търговия с енергия в Киев, обяснява, че компанията му е обмисляла да инвестира в няколко проекта за възобновяеми източници, но сега е в режим на изчакване.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 21 -->
       <h3>
        Трудни реформи
       </h3>
       <p>
        Въпреки кризата украинската икономика може да се справи много по-добре с потенциални сътресения, тъй като през последните години бяха извършени някои важни реформи като либерализация на газовия пазар. Има обаче още доста работа за вършене. Властите трябва да предприемат дълго отлагани структурни реформи и промяна на съдебната система. Нужно е президентският кабинет да възстанови известна стабилност на министерствата и да предостави на правителството същите правомощия по икономическата политика, които имаше преди управлението на Зеленски, отбелязва в анализ Андерс Ослунд от Stockholm Free World Forum. Важно е да се управлява значително по-добре и енергийният сектор, защото неправилното му функциониране плаши чуждестранните инвеститори. Управлението на големите държавни предприятия също трябва да се подобри, за да станат по-ефективни.
       </p>
       <!-- Номер пагараф: 22 -->
       <p>
        Всички тези мерки трябва да бъдат обвързани с международни програми за подкрепа, защото дори и с нужните реформи, Украйна ще изпита проблеми без достъп до международно финансиране. Проблемите на Украйна не бива да се подценяват, но с подкрепата на западните си партньори Киев може да ги реши.
       </p>
       <!-- Номер пагараф: 23 -->
       <!-- Каре wide -->
       <div class="card newsbox-wide">
        <div class="card-body">
         <h3>
          От криза в криза
         </h3>
         Икономиката на Украйна навлезе в дълбока рецесия и местната валута загуби около 70% от стойността си в резултат на конфликта през 2014 г. Много украински фирми внезапно спряха контактите си с дългогодишни партньори в Русия. Директните полети между двете страни бяха прекъснати, а разделенията за ролята на Русия във войната забиха клин между фирмите, които си сътрудничиха от години. "Едната страна не желаеше да продава, а другата не искаше да купува", обяснява ситуацията пред The Wall Street Journal Глеб Вишлински, директор на Центъра за икономическа стратегия в Киев.
         <br/>
         <br/>
         Реално страната не беше в добро икономическо здраве и преди това - през 2011 г., малко след като Виктор Янукович стана президент, загуби достъпа си до международно финансиране. Янукович смяташе, че може да се справи без подкрепата на МВФ, но доходността по облигациите нарасна над 10% и никой инвеститор не посмя да го финансира. Отчаян, той избра руско финансиране през декември 2013 г., но това не го спаси, нито отвори международните финансови пазари за страната. Управлението на Янукович доведе до голям бюджетен дефицит, причинен отчасти от субсидираните цени на природния газ, и значителен дефицит по текущата сметка, подхранван от надценената гривна.
         <br/>
         <br/>
         Бяха нужни няколко години, за да успее следващото украинско правителство, водено от премиера Арсений Яценюк, да убеди света да предостави на Украйна ново финансиране. Сега е твърде вероятно ситуацията да се повтори.
        </div>
       </div>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
