<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/politika_i_ikonomika/otbrana/2022/02/21/4314648_vulna_ot_pogranichni_incidenti_skoro_moje_da_zapali/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-7">
      Вълна от погранични инциденти предвещава война в Украйна (обновена)
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Reuters" class="img-fluid" src="https://img.capital.bg/shimg/zx952y526_4314651.jpg?v=1645458066"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-6">
       <!-- Номер пагараф: 1 -->
       <p>
        Нарушенията на примирието между украинската армия и прокремълските сепаратисти в източната част на страната и днес продължават да нарастват в геометрична прогресия. Според данни на западни разузнавания Русия, която е струпала между 170 и 190 хил. военнослужещи по границата на Украйна и в съседна Беларус, се готви за изфабрикува претекст,
        <a href="https://www.capital.bg/politika_i_ikonomika/sviat/2022/01/27/4306700_kakvo_triabva_da_se_znae_za_opasnostta_ot_voina_v/" target="_blank">
         за да извърши мащабна инвазия през следващите дни
        </a>
        . Събитията от последните дни и часове по-скоро показват, че тези предупреждения са на път да се сбъднат. Кремъл от своя страна обвинява запада в "истерия" и енергично отрича да готви нахлуване в бившата съветска република.
       </p>
       <!-- Номер пагараф: 2 -->
       <p>
        Същевременно днес лидерите на сепаратистките Донецка и Луганска "народни републики" поискаха Русия да признае тяхната независимост, а по-късно тази вечер президентът Владимир Путин обяви, че ще подпише указ за това. Подобно предложение бе направено миналата седмица и от долната камара на руския парламент. Ръководителите на ЕС веднага предупредиха в Москва, че признаването на двата сепаратистки региона, а в още по-голама степен анексирането им, ще доведе до сурови икономически санкции.
       </p>
       <!-- Номер пагараф: 3 -->
       <p>
        Признаването на Донецка и Луганска за независими квазидържави ще създаде претекст за руската армия да навлезе на тяхна територия, за да ги "защити" от Украйна. Руският военен министър Сергей Шойгу е докладвал днес пред Путин, че властта в Киев е струпала многобройни сили в близост до сепаратистките региони и може да се опита да си ги върне със сила.
       </p>
       <!-- Номер пагараф: 4 -->
       <p>
        Формалните поводи за евентуално официално избухване на война също вече започват да се натрупват.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-6 offset-lg-2">
       <!-- Номер пагараф: 5 -->
       <p>
        Руските военни обявиха днес, че нейни части и сили на граничната полиция са предотвратили проникване на украинска "диверсионно-разузнавателна" група в региона Ростов на Дон. Според руската агенция "Интерфакс" при инцидента е била унищожена една украинска бронирана машина, а петима бойци са били убити. Украйна от своя страна енергично отхвърля тези обвинения и ги определя като "фалшива новина", тъй като никакви нейни въоръжени сили не присъстват в района.
       </p>
       <!-- Номер пагараф: 6 -->
       <p>
        Твърдението на Москва е меко казано странно на фона на обстоятелството, че между украинските правителствени сили и руския окръг Ростов на Дон се намират териториите, контролирани от проруското сепаратистко "опълчение", а най-вероятно - и от редовна руска армия. Тоест въпросните диверсанти първо е трябвало абсолютно незабелязано да прекосят с колесна бойна техника най-малко 50 километра противникова зона, което на практика едва ли е възможно. При всички положения руските твърдения за навлизане на украински военнослужещи на нейна територия, независимо дали са реални или изфабрикувани, означават сериозна ескалация на конфликта на принципно ново ниво.
       </p>
       <!-- The Modal -->
       <div class="lightboxModal">
        <div class="infobar">
         <div class="count">
         </div>
        </div>
        <div class="navigation">
        </div>
        <div class="content">
         <img/>
        </div>
       </div>
       <figure class="figure lightbox">
        <a href="https://img.capital.bg/shimg/zx1278_4314726.jpg">
         <img alt="Разположение на руските сили по границата на Украйна" class="figure-img img-fluid" data-src="https://img.capital.bg/shimg/zx1278_4314726.jpg" src="https://img.capital.bg/shimg/zx860_4314726.jpg" title="Разположение на руските сили по границата на Украйна"/>
        </a>
        <div class="figure-caption">
         Разположение на руските сили по границата на Украйна
        </div>
        <div class="figure-caption">
         Източник:
			Капитал
        </div>
        <div class="figure-caption">
         <a href="https://img.capital.bg/shimg/oo_4314726.jpg" style="color: #00aeef;" target="_blank">
          Преглед на оригинала
         </a>
        </div>
       </figure>
       <!-- Номер пагараф: 7 -->
       <p>
        Русия също така обвини днес Украйна, че снаряди на украинските въоръжени сили са унищожили погранична постройка на руска територия, използвана от Федералната служба за безопасност (ФСБ). Представители на силовото ведомство твърдят, че сградата се е намирала на 150 м. от границата с Украйна на територията на югозападния регион Ростов на Дон и при инцидента няма пострадали. ФСБ разпространи снимка на малка, пострадала сграда с руски флаг на нея. За момента информацията не е потвърдена от друг източник. Ако подобни инциденти (независимо дали са реални или изфабрикувани) зачестят, това може да бъде използвано от Москва за навлизане на украинска територия най-малкото с цел "обезопасяване на нейната граница".
       </p>
       <!-- Номер пагараф: 8 -->
       <h3>
        Още обвинения от сепаратистите
       </h3>
       <p>
        Тази сутрин бойци от сепаратистките сили в т.нар. Донецка народна република (ДНР) обявиха, че са влезли в престрелка с украинска "група за саботажи", която е взривила склад за боеприпаси на нейна територия. До момента няма официално потвърждение за този инцидент от друг източник. Сепаратистите също така твърдят, че един техен военнослужещ е бил убит от украинците. През миналата седмица долната камара на руския парламент гласува предложение до президента Путин да признае Донецката и Луганската "народни републики" за независими квазидържавни образования и ако това стане факт, той ще даде повод на Русия официално да навлезе в тези територии, за да "защити" рускоезичното население, което живее там.
       </p>
      </div>
      <div class="story-content col-12 col-lg-6 offset-lg-2">
       <!-- Номер пагараф: 9 -->
       <p>
        Официалните руски власти също така твърдят, че до момента са приели на своя територия над 60 хил. души, напуснали сепаратистките региони в Украйна. В случая "бежанци" не е особено коректен термин, тъй като самопровъзгласилите се лидери на Донецката и Луганската "народни републики" издадоха изрични заповеди, по силата на които всички жени и деца в регионите трябва да се изтеглят в Русия в очакване на украинско нападение. Същевременно сепаратистите обявиха обща мобилизация на мъжете и им забраниха да пътуват зад граница. Лансирането на тезата за руски говорещите "бежанци" евентуално ще се използва като претекст да се твърди, че украинските сили извършват геноцид в Донбас, което може да оправдае последващо нахлуване на 190-хилядната руска армия.
       </p>
       <!-- Номер пагараф: 10 -->
       <p>
        Украйна пък обяви днес, че самата тя е обект на засилващи се атаки и провокации и че за последните 24 часа е имало най-малко 80 нарушения на прекратяването на огъня по линията на съприкосновение между нейните войски и проруските сепаратисти. По време на инцидентите един войник е бил ранен, допълват от обединения оперативен център на армията. Оттам твърдят, през последните 5 дни е имало 94 случая на обстрел по цивилни цели, при които има двама ранени, а пострадалите сгради са 44, включително 4 учебни заведения.
       </p>
       <!-- Номер пагараф: 11 -->
       <h3>
        Нови дипломатически усилия
       </h3>
       <p>
        Паралелно с ескалацията на напрежението продължават и последните дипломатически усилия за мирно разрешаване на украинската криза. Френският президент Еманюел Макрон обяви днес, че по принцип е била договорена среща на високо равнище между Джо Байдън и Владимир Путин, на която да бъдат обсъдени "сигурността и стратегическата стабилност в Европа". Американският президент е приел предложението "по принцип", но само "ако инвазията не се е случила".
       </p>
       <!-- Номер пагараф: 12 -->
       <p>
        От руска страна обаче твърдят, че се избързва с говоренето за срещата на високо равнище и че все още няма "конкретни планове" за провеждането й. Въпреки това от френското външно министерство обявиха, че "има надежда за дипломацията", а първият дипломат на ЕС Жозеп Борел коментира, че евросъюзът до последно ще подкрепя опитите за организиране на разговори между Вашингтон и Москва. Същевременно ръководителите на ЕС потвърдиха,
        <a href="https://www.capital.bg/politika_i_ikonomika/sviat/2022/02/21/4314545_chast_ot_sankciite_sreshtu_rusiia_bez_dostup_do/1645449647ea999537279b5d8ccc7609152be6cfcf">
         че ще наложат тежки икономически санкции на Русия в случай на инвазия.
        </a>
        От Киев пък обявиха, че се надяват да има среща между Байдън и Путин и че Украйна би желала да се включи в нея.
       </p>
      </div>
      <div class="story-content col-12 col-lg-6 offset-lg-2">
       <!-- Номер пагараф: 13 -->
       <p>
        Паралелно американските специални служби разсекретиха информация, според която Москва е изготвила списък от високопоставени украинци, които "да бъдат избити или изпратени в лагери" след евентуално завземане на Украйна. САЩ не предоставя повече подробности за източника на своята информация, която Кремъл енергично отхвърля като "измислена", "фалшива" и "абсолютна лъжа".
       </p>
       <!-- Номер пагараф: 14 -->
       <p>
        От военното министерство на Беларус в понеделник обявиха, че руските сили, разположени в страната в момента, ще се завърнат в постоянните си бази, едва когато се появи "обективна нужда" за това. Вчера ръководството на бившата съветска република съобщи, че ученията с участието на 30-хиляден руски контингент ще бъдат удължени за неопределено време заради покачването на напрежението по границите. Притесненията на западните лидери са, че силите в Беларус ще се използват за бързо директно нападение срещу украинската столица Киев. По този повод външният министър на Литва Габриелиус Ландсбергис поиска днес ЕС да наложи допълнителни икономически санкции по отношение на Беларус.
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
