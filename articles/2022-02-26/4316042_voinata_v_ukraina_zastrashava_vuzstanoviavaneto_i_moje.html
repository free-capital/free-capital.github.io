<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/politika_i_ikonomika/sviat/2022/02/26/4316042_voinata_v_ukraina_zastrashava_vuzstanoviavaneto_i_moje/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Войната в Украйна застрашава възстановяването и може да увеличи още инфлацията
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Войната" class="img-fluid" src="https://img.capital.bg/shimg/zx952y526_4316585.jpg?v=1645780118"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Все още възстановяващата се от пандемията световна икономика е изправена пред нови рискове от скока на цените на енергията след руската инвазия в Украйна. Конфликтът изстреля цените на петрола до 100 долара за барел и предизвика трусове на пазарите, създавайки риск от нова вълна от ценови натиск на фона на вече високата инфлация. Западните държави са притиснати между необходимостта от сурови санкции срещу Русия и опасенията, че и те самите ще пострадат от тях, пише Bloomberg в свой анализ.
       </p>
       <!-- Номер пагараф: 2 -->
       <p>
        Страховете от ескалация на конфликта накараха цените на редица суровини - от петрола и газа до пшеницата, торовете и промишлените метали, да скочат през последните седмици, а със сбъдването на страховете за руска инвазия цените ще продължат да вървят нагоре. В Европа, която получава повече от половината си петрол и газ от Русия, домакинствата вече плащат по-високи сметки за електроенергия и отопление. Цените на енергията допринасят за повече от половината от инфлацията в еврозоната през януари. Несигурността относно бъдещите руски доставки може допълнително да влоши ситуацията.
       </p>
       <!-- Номер пагараф: 3 -->
       <h3>
        Растящите енергийни цени са заплаха за растежа
       </h3>
       <p>
        Продължително високите цени на енергията могат да забавят възстановяването на световната икономика, като оставят домакинствата с по-малко пари за потребление и изяждат маржовете на печалбите на корпорациите. Икономистите на JPMorgan намалиха прогнозата си за растеж през първото тримесечие за еврозоната от 1.5% на 1%, въпреки че все още очакват икономиката да се върне по пътя на растеж отпреди пандемията до края на годината.
       </p>
       <!-- Номер пагараф: 4 -->
       <p>
        Изкопаемите горива - петрол, въглища и природен газ - осигуряват повече от 80% от енергията на световната икономика. А цената на типичен микс от тях вече е нараснала с повече от 50% в сравнение с преди година според консултантската компания Gavekal Research Ltd. Енергийната криза влошава и напрежението в глобалните вериги за доставки.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        JPMorgan Chase &amp; Co. предупреждава, че ако петролът достигне 150 долара за барел, това почти ще сложи на пауза растежа и ще изстреля инфлацията до над 7% - над 3 пъти над нивото, което централните банкери обичайно считат за приемливо.
       </p>
       <!-- Номер пагараф: 6 -->
       <p>
        Докато износителите на енергия могат да се окажат печеливши от скока на петрола, голяма част от света ще понесе удар. Bloomberg Economics изчислява, че за Саудитска Арабия може да има неочаквана печалба, а облагодетелствани от ръста ще са също Русия и по-малките износители на петрол като Обединените арабски емирства, но най-големите губещи биха били вносителите на енергия като Южна Корея, Индия и Япония.
       </p>
       <!-- Номер пагараф: 7 -->
       <h3>
        Доставките на суровини са застрашени
       </h3>
       <p>
        Германия, която планира да затвори всички свои атомни електроцентрали до края на тази година, е особено зависима от вноса на газ, поради което инвестира в газопровода "Северен поток 2" на стойност 11 млрд. долара, за да удвои доставките от Русия. Проектът беше завършен миналата година и очакваше одобрение от регулаторите, но сега е спрян като част от санкциите срещу Русия.
       </p>
       <!-- Номер пагараф: 8 -->
       <p>
        Русия и Украйна са основни производители на пшеница. Цените на храните се повишиха заради опасенията на търговците за прекъсване на доставките през Черно море. Развиващите се икономики, където храната и енергията са с по-голяма тежест за бюджетите на домакинствата, вече се възстановяват по-бавно от пандемията, отколкото тези в богатия свят.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        Доставките на метали също са изправени пред риск. Военният конфликт и налагането на санкции могат да нарушат руския износ на паладий, алуминий и стомана, но стратегическото значение на тези материали ги прави по-малко вероятен обект на санкции.
       </p>
       <!-- Номер пагараф: 10 -->
       <p>
        "Войните се развиват по непредвидими начини", пише в скорошно съобщение Дейвид Кели, главен глобален стратег в JPMorgan Asset Management. "Никой не трябва да предполага, че може да види всички последици от войната в самото ѝ начало". Напрежението между Русия и Запада може да се развие по начини, които сега не изглеждат вероятни, като например мащабно изселване на бежанци от Украйна към Западна Европа.
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
