<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/politika_i_ikonomika/bulgaria/2022/02/18/4313178_shveicarskata_avantjura_na_brendo_koiato_stigna_do/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Швейцарската авантюра на Брендо, която стигна до Credit Suisse
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Швейцарската" class="img-fluid" credit="" src="https://img.capital.bg/shimg/zx952y526_4313182.jpg?v=1645125138" suisse=""/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Към края на 2005 или 2006 г. 30-годишен мъж влиза, без предварителна уговорка в клон на швейцарската банка Julius Bear в Женева. Той тегли черно куфарче на колела, в което има 400 хил. евро в брой. Тази сцена е една от десетките, a вероятно стотиците, посочени от швейцарската прокуратура по започналия преди седмица процес за пране на пари от трафик на кокаин от групата на Евелин Банев - Брендо.
       </p>
       <!-- Номер пагараф: 2 -->
       <p>
        Човекът с куфарчето е Живко Николов и според швейцарските власти е юридически и финансов съветник на Евелин Банев - Брендо - мозъкът на международна схема за трафик на кокаин и изпиране на средствата, генерирани от тези дейност.
        <strong>
         Живко Николов дълги години е работил във фирма, предлагаща регистрирането на офшорни компании, а впоследствие става управител на бизнеса с недвижими имоти, който групата контролира в България.
        </strong>
       </p>
       <!-- Номер пагараф: 3 -->
       <p>
        Той е един от петимата подсъдими от процеса, който започна след продължило над 13 години разследване. Всъщност най-известният подсъдим е банка Credit Suisse (швейцарското законодателство допуска юридически лица да носят наказателна отговорност). Претенциите на прокуратурата са, че банката не е упражнила необходимия контрол и по този начин е улеснила изпирането на средства с криминален произход. Бившата служителка на банката, която е отговаряла за Румъния и България - бившата състезателка по тенис Елена Бергоми, също е подсъдима (за това, че е приемала пари и поръчки за транзакции без необходимите проверки, като е трябвало да знае или е знаела за незаконния произход на средствата). Подсъдим е Георги Караманлиев, който е приятел от детинство на Брендо от Тополовград, а след промените - треньор по борба в алпийската държава. Петият подсъдим е швейцарец, също бивш банков служител, който, след като напуска банката, създава дружество, с което продължава да обслужва групата.
       </p>
       <!-- Номер пагараф: 4 -->
       <p>
        <strong>
         По същото разследване в Швейцария условни присъди са получили Моника Добринова (бивша съпруга на Брендо) и сестра ѝ Десислава Дишлиева, както и още един швейцарец. Разследване има и срещу Константин Дишлиев, определен като партньор на Банев, който беше разстрелян в София през май 2005 г.
        </strong>
        Част от мрежата е соченият за приближен до Банев Георги Семерджиев - Жоро Шопа. Той беше задържан от испанските власти през 2017 г., а в къщата му до Барселона бяха открити укриващите се Ветко и Маринела Арабаджиеви. Междувременно в Специализираната прокуратура в София започва разследване срещу Семерджиев, което е на трупчета, но за сметка на това е основание, за да не бъде предаден на швейцарските власти.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        Въпреки че е осъден на дълги наказания лишаване от свобода в три различни държави, Брендо е на свобода. През септември 2021 г. той беше задържан за кратко в Украйна, но беше освободен, след като стана ясно, че има украинско гражданство.
       </p>
       <!-- Номер пагараф: 6 -->
       <p>
        Според швейцарските власти стойността на изпрани пари само през Credit Suisse възлиза на близо 140 млн. евро. Само от 2004 до 2007 г. в банката са депозирани над 37 млн. евро в брой.
       </p>
       <!-- Номер пагараф: 7 -->
       <h3>
        Схемата накратко
       </h3>
       <p>
        За какво става дума - пари в брой, често на малки купюри, придобити от трафик на кокаин от Южна Америка до Европа (Испания, Холандия и Италия) се вкарват в банковата система в Швейцария, а оттам през различни схеми се прикрива техният произход.
        <strong>
         Според разследването става дума за мрежа от над 200 фирми в офшорни юрисдикции, но също така и в България. В крайна сметка парите са инвестирани в строителството на недвижими имоти в България (но също и за придобиването на имоти в Швейцария). Сред обектите, които се споменават, е комплексът "Оазис" край черноморското село Лозенец и друг в Несебър, а също и офис и жилищни сгради в столицата. Част от мрежата е била и фирмата "Хоум фор Ю".
        </strong>
       </p>
       <!-- Номер пагараф: 8 -->
       <p>
        Като претекст за внасяне на парите в брой са представяни договори за продажба на имоти, за които е имало плащане под масата, а клиентът (т.е. групата на Брендо) не е искал да оставя следа.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        Още от 2003 г. властите започват да хващат автомобили, шофирани от българи (често от Тополовград), в които са скрити огромни суми пари в брой.
       </p>
       <!-- Номер пагараф: 10 -->
       <p>
        Въпреки стриктните правила на групата за разделяне на дейностите по трафик на наркотици и тези за изпиране на парите групата е свързана с Брендо, който не само планирал пътуванията, но и често участвал в тях лично. Разследващите отбелязват, че организацията била толкова добре смазана, че дори след арестите на Банев (през 2007 и 2012 г.) тя продължавала да функционира.
       </p>
       <!-- Номер пагараф: 11 -->
       <p>
        Според швейцарските власти Банев действал в пълна конспирация, като неговото име не се споменавало (той бил известен още с прякорите Б., Игор или Дядото), а близките го наричали "нашият приятел". Връзката става чрез посредници, а той се обаждал през телефоните на свои познати.
       </p>
       <!-- Номер пагараф: 12 -->
       <h3>
        Разплитане и вълна от насилие
       </h3>
       <p>
        <strong>
         Схемата започва да се разплита, когато през февруари 2005 г. испанските власти разбиват мрежа за трафик и разпространение на кокаин, действала в Каталуня и Южна Испания, в ядрото на която са българи.
        </strong>
        Арестувани са десетина души, задържани са оръжия и стотици килограми кокаин.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <p>
        След тази операция, която испанските власти наричат "Портимар", очевидно започва конфликт между Банев и Константин Дишлиев. От показанията по швейцарското дело става ясно, че в началото на 2005 г. двамата един след друг посещават Швейцария и започват да теглят и пренасочват парите. През май 2005 г. Дишлиев е застрелян пред ресторант в София.
       </p>
       <!-- Номер пагараф: 14 -->
       <p>
        Швейцарската прокуратура слага убийството му в дълъг списък от случаи на насилие, свързани с групата. Заедно с тях са още разстрелите на Иван Тодоров - Доктора през 2006 г. (според прокуратурата съдружник на Брендо в наркотрафика в Италия), свързаният със СИК Иво Марков - Сиджима, застрелян през май 2006 г. в София. Майката на Константин Дишлиев, застреляна през април 2007 г., малко преди да даде показания пред съдия срещу Брендо.
       </p>
       <!-- Номер пагараф: 15 -->
       <h3>
        Връзки на високо ниво
       </h3>
       <p>
        В този контекст в края на 2006 г. италианските власти започват т.нар. операция "Магна харта", тъй като получават данни, че Брендо се е свързал с представители на ндрангетата в Северна Италия и организира логистиката по трафика на кокаин от Южна Америка за Западна Европа.
        <strong>
         Това разследване обаче е силно затруднено през 2008 г. когато има теч на информация след координационна среща на разследващите екипи в Евроджъст, в която участват български прокурори.
        </strong>
        Прехванат е разговор между близките до Брендо Тинко Гарев и Фабио Каталан, в който българинът предупреждава за предстоящ арест на две яхти на Канарските острови, натоварени с кокаин, и съобщава, че има важни документи, свързани с разследването.
       </p>
       <!-- Номер пагараф: 16 -->
       <p>
        Работата по случая продължава и в крайна сметка Брендо получава 20-годишна присъда, след като част от съучастниците му свидетелстват срещу него.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 17 -->
       <p>
        През лятото на 2007 г. в България Живко Николов пък разказва на Елена Бергоми, че има информация от съдебна поръчка на българските власти, по която швейцарците са предоставили информация.
       </p>
       <!-- Номер пагараф: 18 -->
       <p>
        Според швейцарските власти единственият възможен източник на тази информация е някой от българската съдебна система.
        <strong>
         От информация, която швейцарските разследващи получават от колегите си в Италия, Австрия и Германия, те стигат до заключението, че Брендо има контакти на много високо ниво в държавното управление в България. Доказателство за последното, обръщат внимание властите, е и фактът, че въпреки че е осъден в Италия, Румъния (след като продава в Атина на агент под прикритие пратка кокаин), той не излежава присъдите си.
        </strong>
       </p>
       <!-- Номер пагараф: 19 -->
       <p>
        Въпреки че по делото в Швейцария има достатъчно данни за контролираното имущество от групата на Банев в България, то е останало извън обхвата на проверката на Комисията за незаконно придобито имущество и противодействие на корупцията, която предяви иск срещу Банев за скромните 20 млн. лева, повечето от които са виртуални, а не реално притежавано имущество.
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
