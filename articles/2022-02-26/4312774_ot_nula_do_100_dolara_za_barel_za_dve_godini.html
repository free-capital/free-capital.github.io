<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/biznes/pazari/2022/02/22/4312774_ot_nula_do_100_dolara_za_barel_za_dve_godini/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      От нула до 100 долара за барел за две години
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="От" class="img-fluid" src="https://img.capital.bg/shimg/zx952y526_4312796.jpg?v=1645085823"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        От началото на годината поскъпването на петрола и ефектите върху цените на стоките се превърна във водеща тема. Редица инвестиционни банки покачиха очакванията си за котировките на суровината. Morgan Stanley вече очаква цена 100 долара за барел до третото тримесечие на 2022 г., а JP Morgan предвижда до края на годината цената да достигне 125 долара, а догодина - 150 долара. За последно цените на петрола бяха толкова високи през 2014 г., а само преди по-малко от две години бяха на отрицателни стойности.
       </p>
       <!-- Номер пагараф: 2 -->
       <h3>
        Какво се случи?
       </h3>
       <script data-cfasync="false" src="/cdn-cgi/scripts/5c5dd728/cloudflare-static/email-decode.min.js">
       </script>
       <script id="infogram_0_c4fc7868-f9c5-4843-a224-d8864e9875c2" src="https://e.infogram.com/js/dist/embed.js?Bay" type="text/javascript">
       </script>
       <!-- Номер пагараф: 3 -->
       <p>
        Представете си, че когато отидете да заредите на бензиностанцията, вместо да платите за горивото си, касиерът ви дава пари. Невъзможно? Точно това се случи на 20 април 2020 г. с цената на петрола, която се срина на финансовите пазари. Един барел петрол сорт WTI струваше -37 долара, тоест получавахте пари, за да "купите" петрол. Каква е уловката? Никаква, стига да имахте къде да съхраните над хиляда барела от суровината.
       </p>
       <!-- Номер пагараф: 4 -->
       <p>
        В разгара на първата вълна от ковид страните по света приеха драстични мерки, за да овладеят ситуацията, и ограничиха пътуванията на гражданите си. Страхът от непознатото тогава доведе до множество отменени полети и търсенето на петрол спадна с над 25% за няколко дни. Въпреки това доставките продължаваха по план до момента, в който петролните хранилища се оказаха пълни.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <h3>
        Ефектът на Уолстрийт
       </h3>
       <p>
        Инвеститорите разполагат със специален инструмент, който улеснява търговията със суровини. Вместо да купуват и продават барели, финансовите специалисти купуват фючърси. Интересното на фючърсите е, че те са договор с предварително обявена дата на изпълнение. А датата на изпълнение на договорите на договорите за май 2020 г. беше именно на 20 април. И освен това един фючърсен договор е за 1000 барела петрол.
       </p>
       <!-- Номер пагараф: 6 -->
       <p>
        Така започна играта горещ картоф. Инвеститорите знаеха, че цената ще пада, и се опитваха да извлекат печалба. В същото време компаниите от петролната индустрия, дори и да искаха да купуват на ниски цени, нямаха възможност, тъй като складовете им бяха пълни. В крайна сметка част от най-малките инвеститори поеха загубата, тъй като самите онлайн брокери нямаха възможността да покажат негативната цена в графиките си.
       </p>
       <!-- Номер пагараф: 7 -->
       <p>
        Подобно на токсичните отпадъци или дори боклука, ние трябва да платим, за да може някой да отнесе тези материали, коментират специалисти. По същия начин спекулантите не могат просто да изхвърлят суровия петрол в океана, така че по-скоро платиха 40 долара за барел на някого само за да се освободят от петрола, допълват професори от американски университет.
       </p>
       <!-- Номер пагараф: 8 -->
       <h3>
        От токсичен отпадък до огромна необходимост
       </h3>
       <p>
        След като фармацевтичните компании започнаха да произвеждат ваксини срещу вируса, се създадоха очаквания за бързо възстановяване на глобалната икономика от корона кризата. Да, но увеличаването на производството на петрол не е толкова просто, колкото завъртането на кранчето на мивката. Няколко са причините, поради които няма как да бъде увеличено внезапно количеството суровина на пазара.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        Да кажем, че имате фирма, която предлага продукт, чието търсене драстично намалява в даден момент. Намалявате производителността на компанията си и минимализирате разходите. Точно това направиха и компаниите, и страните в организацията ОПЕК+, водени от Саудитска Арабия и Русия, по време на пандемията. Проблемът е, че вече дори и да искат да увеличат производството, това може да стане трудно заради пречките пред финансирането.
       </p>
       <!-- Номер пагараф: 10 -->
       <p>
        От една страна, лихвите ще се покачат през тази година, от друга, различни финансови институции заявяват, че ще ограничат или спрат напълно инвестициите си в петрол и компании от сектора. Освен това светът се опитва да бъде една идея по-зелен, което означава по-малко търсене за горивата. Международна енергийна агенция прогнозира, че световното търсене на петрол ще намалее от около 90 млн. барела на ден в момента до около 24 млн. барела на ден до 2050 г.
       </p>
       <!-- Номер пагараф: 11 -->
       <h3>
        Пикът на петролната вълна
       </h3>
       <p>
        Според множество анализатори пиковото производство на петрол глобално вече може да е в миналото. Пикът на петрола се отнася до хипотетичната точка, в която световното производство на суров петрол ще достигне максималния си темп, след което ще започне да намалява. В действителност производството на петрол глобално удари рекорд от 95 млн. барела на ден преди две години през 2019 г.
       </p>
       <!-- Номер пагараф: 12 -->
       <p>
        Американската енергийна агенция е на мнение, че световното производство на петрол се увеличава по-бавно от търсенето, което води до по-високите цени. Организацията хвърля вината върху ОПЕК (и Русия). "По-бавното увеличение на производството се дължи най-вече на намалените добиви от ОПЕК+, което започна в края на 2020 г."
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <p>
        В действителност организацията на износителките на петрол се придържа към планираното си увеличение с около 400 хил. барела петрол на ден. Споразумение, което беше постигнато през юли миналата година, а през ноември редица страни, сред които Китай, САЩ и Великобритания, изразиха негодувание от твърде малкото налична суровина на пазарите.
       </p>
       <!-- Номер пагараф: 14 -->
       <h3>
        Проблемите на ОПЕК
       </h3>
       <p>
        Според Дъг Кинг, изпълнителен директор на Мerchant commodity fund, хедж фонд, който инвестира в суровини, цената на петрола може да достигне 200 долара до пет години. "Ние вярваме в структурната инфлация на стоките от страна на предлагането, която повечето никога няма да са виждали - най-високата от 70-те години на миналия век", каза Кинг в интервю за Bloomberg, добавяйки, че според него "ОПЕК ще реагира само на ценовите показатели".
       </p>
       <!-- Номер пагараф: 15 -->
       <p>
        Според някои анализатори ОПЕК+ има проблем с производството, тъй като само няколко членки на разширения картел имат капацитет за увеличаване на производството в съответствие с квотите, докато останалите се затрудняват, което предизвиква притеснения относно бъдещите доставки на петрол при силно търсене. "На практика много по-малко петрол си пробива път към пазара", пише Merchant Commodity Fund в писмото си до инвеститорите. "Членовете (на ОПЕК) просто не могат да се върнат към нивата си на продукция отпреди ковид. Всичко това се дължи на липса на инвестиции."
       </p>
       <!-- Номер пагараф: 16 -->
       <p>
        Това означава, че за цените на петрола имат голям потенциал, особено ако търсенето продължи да бъде толкова силно, колкото е в момента. RBC Capital Markets също представи сценарий, при който цените на петрола могат да скочат до рекордни нива. Засега анализаторът на RBC Майкъл Тран вижда много малък натиск от страна на предлагането за ограничаване на цените. "Доставките на петрол нарастват с относително бавни темпове, отчасти защото ОПЕК не желае и потенциално не може да увеличи производството", споделя Тран пред Barrons.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 17 -->
       <p>
        Разбира се, RBC не прогнозира петрол от 150 долара и дори не се опитва да предвиди точно момента, в който петролът ще достигне своя пик. Ако настоящите тенденции се задържат, Тран смята, че петролът може да "се докосне или да флиртува със 115 долара за барел или повече" това лято. Самата несигурност обаче може да повлияе допълнително върху цените.
       </p>
       <!-- Номер пагараф: 18 -->
       <p>
        Напрежението между Русия и Украйна може да доведе до нови санкции за Москва, които допълнително да усложнят ситуацията на пазара.
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
