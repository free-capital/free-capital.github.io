<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/politika_i_ikonomika/voinata-v-ukraina/2022/03/29/4330273_armiiata_speshno_se_orientira_kum_otbrana_na/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Армията спешно се ориентира към отбрана на Черноморието
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Армията" class="img-fluid" src="https://img.capital.bg/shimg/zx952y526_4330276.jpg?v=1648566206"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Въоръжените сили на страната ни вече ще акцентират върху развитието на бойни способности, необходими за активна отбрана в района на българското черноморско крайбрежие. Това става ясно от приоритетните проекти за модернизацията на армията ни, представени днес от военния министър Драгомир Заков. "Време е да се взимат държавнически решения. Те невинаги са популярни... Българските граждани и военнослужещите нямат нужда просто от армия и въоръжени сили. Имаме нужда от боеспособна и боеготова армия, която може да ни защити. Имаме необходимост да запълним ключови военни способности, но това означава сериозни разходи, които всички ние трябва да отделим", обяви ръководителят на отбранителното ведомство. Според него обаче, за да се поискат подобни огромни суми от българските граждани, трябва да се гарантират две ключови неща: "че тези средства ще бъдат похарчени за истински бойни способности и по честен начин".
       </p>
       <!-- Номер пагараф: 2 -->
       <p>
        Министър Заков формулира девет приоритетни проекта, които ще бъдат водещи при модернизацията на Българската армия оттук нататък. Става дума за поетапно придобиване на:
       </p>
       <!-- Номер пагараф: 3 -->
       <p>
       </p>
       <ul>
        <li>
         Нов тип бронирани бойни машини за Сухопътни войски
        </li>
        <li>
         Способности за артилерийска поддръжка
        </li>
        <li>
         3D радари
        </li>
        <li>
         Противовъздушна отбрана (ПВО) за обектово и зоново покритие
        </li>
        <li>
         Дронове
        </li>
        <li>
         Дизел-електрически подводници
        </li>
        <li>
         Боеприпаси за бойния флот
        </li>
        <li>
         Брегови ракетни комплекси
        </li>
        <li>
         Полево комуникационно-информационно оборудване.
        </li>
       </ul>
       <!-- Номер пагараф: 4 -->
       <p>
        Прави впечатление, че две трети от изброените военни модернизационни програми пряко или косвено са насочени към защита на българското крайбрежие и/или акватория. Новите проекти, за които до момента изобщо не се е говорило извън професионалната военна общност, са за модернизацията на артилерията, ПВО системите за защита на механизираната ни пехота, бреговите противокорабни комплекси и в някаква степен дроновете, чието придобиване до момента се дискутира само на принципна основа.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        Предстои да се види дали въпросните способности ще се придобиват поотделно, или армията ни ще се опита да ги интегрира в мегапрограма за модернизация на сухопътните сили. Последното би било доста рисковано, защото при предишния опит да бъде задвижен само проектът за нови бронирани бойни машини превиши бюджета си с половин милиард лева и достигна суми над 2 млрд. лв. с ДДС и при двата потенциални изпълнителя. Ако към него бъдат добавени и системи за артилерия, ПВО, дронове и евентуално противокорабни ракети, сумата лесно би могла да отиде към 4 млрд. лв. - нещо, което трудно ще бъде преглътнато наведнъж от българските данъкоплатци.
       </p>
       <!-- Номер пагараф: 6 -->
       <h3>
        Българската бойна група става италианска?
       </h3>
       <p>
        Днес стана ясно също така, че идеята за българската бойна група в рамките на НАТО продължава да еволюира. Според военния министър Заков формированието най-вероятно ще остане под българско командване, но ще мине под шапката на 2-ра бригада от Сухопътните войски на армията ни. На върха на командната пирамида все пак ще бъде върховният главнокомандващ на НАТО за Европа. В основата на бойната група обаче най-вероятно ще бъде не нашата страна, а Италия, която според военния министър е изразила готовност да се включи "с доста сериозен контингент". Според информацията, разпространена преди време от НАТО, в България се предвижда да бъдат разположени около 900 съюзнически военнослужещи. До момента официално в групата са се включили с по една рота САЩ и Великобритания, към които се е присъединила и Албания, разясни днес Заков. Планира се нашата армия да участва във формированието с един чисто български батальон.
       </p>
       <!-- Номер пагараф: 7 -->
       <p>
        Идеята за интегриране на многонационалната натовска група към 2-ра сухопътна бригада на българската армия е доста добър вариант. Така бойната част хем остава под пряко българско командване, хем запълва с допълнителни бойни способности основно наше пехотно формирование, което по принцип страда от сериозен дефицит на модерно натовско оборудване. Също така по този начин войската ни няма да пипа основната 61-ва механизирана бригада - най-добре оборудваната ни част, която по принцип сме заявили като български принос към 40-хилядните Сили за отговор на НАТО и която трябва да бъде готова за използване при активиране на чл. 5 на алианса. Така, докато 2-ра бригада бъде доокомплектована със съюзнически сили и средства, българското министерство на отбраната ще може да се фокусира върху модернизирането на 61-ва с национали ресурси по линия на гореописаните военни проекти.
       </p>
       <!-- Номер пагараф: 8 -->
       <h3>
        Подсилване на бойния флот
       </h3>
       <!-- The Modal -->
       <div class="lightboxModal">
        <div class="infobar">
         <div class="count">
         </div>
        </div>
        <div class="navigation">
        </div>
        <div class="content">
         <img/>
        </div>
       </div>
       <figure class="figure lightbox">
        <a href="https://img.capital.bg/shimg/zx1278_4330297.jpg">
         <img alt="Италианска подводница от клас Sauro" class="figure-img img-fluid" data-src="https://img.capital.bg/shimg/zx1278_4330297.jpg" src="https://img.capital.bg/shimg/zx860y484_4330297.jpg" title="Италианска подводница от клас Sauro"/>
        </a>
        <div class="figure-caption">
         Италианска подводница от клас Sauro
        </div>
        <div class="figure-caption">
         Фотограф:
			Wikipedia
        </div>
       </figure>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        По всичко личи, че без много шум продължава да се работи активно и по придобиването на две дизел-електрически подводници "втора ръка" - най-вероятно от Норвегия или Италия. Обстоятелството, че правителството в Рим е склонило евентуално да има водеща роля в българската натовска бойна група, може да наклони везните в полза на втората опция. Най-вероятно става дума за подводници от клас Sauro, произведени през 80-те години на миналия век. Подсилването на черноморския фланг на НАТО почти сигурно ще наложи преоборудването на военноморските сили на България и Румъния с повече сили и средства заради т.нар. Конвенция от Монтрьо, ограничаваща достъпа на военни плавателни съдове от нечерноморски държави.
       </p>
       <!-- Номер пагараф: 10 -->
       <p>
        В този контекст началникът на отбраната адмирал Емил Ефтимов уточни, че в момента страната ни привежда в оперативна готовност единия от двата стари нидерландски миночистача, които страната ни придоби. Предстоят преговори за още с Белгия, от която флотът ни преди години получи три фрегати и един миночистач. Според Ефтимов страната ни е изпуснала възможност да закупи "на политическа цена" още един кораб от Нидерландия, който обаче е отишъл "при съседна държава", най-вероятно Румъния. В контекста на гореописаните проекти за бързо придобиване на използвани натовски бойни съдове вероятно трябва да се разглежда и новата приоритетна военна програма за закупуване на нови корабни боеприпаси - обществена тайна е, че противокорабните и зенитните ракети във флота ни са на ръба на експлоатационния си ресурс.
       </p>
       <!-- Номер пагараф: 11 -->
       <p>
        По повод зачестилите случаи на морски мини, открити в Черно море, адмирал Ефтимов обяви, че ежедневно се извършва наблюдение по утвърдените маршрути за морския трафик в българската акватория. Според него в момента няма нужда да искаме от НАТО да изпрати постоянната противоминна група на алианса, тъй като говорим за плаващи взривни устройства. Специализираната флотилия на алианса е предназначена най-вече за прочистване на участъци, където има котвени или дънни мини. В настоящата ситуация подозрителните обекти се откриват предимно визуално, "така че всеки морски съд или летателно средство може да бъде достатъчно ефективно", обобщава адмиралът.
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
