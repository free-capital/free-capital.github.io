<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/politika_i_ikonomika/sviat/2022/04/06/4333137_gazprom_se_opitva_da_zaobikoli_pravilata_v_es_s/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      "Газпром" се опитва да заобиколи правилата в ЕС с продажбата на дъщерни дружества
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt='"Газпром"' class="img-fluid" src="https://img.capital.bg/shimg/zx952y526_4333211.jpg?v=1649237961"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Германският енергиен регулатор временно поема управлението на местното подразделение на "Газпром" - "Газпром Германия", съобщи икономическият министър на страната Роберт Хабек. Решението цели подсигуряване на енергийните доставки, след като руската държавна компания обяви, че изтегля бизнеса си от Германия. Местното дъщерно дружество е било прехвърлено на компания със съмнителна собственост и е било поискано неговото заличаване. Сделката обаче не отговаря на правилата и не е била одобрена от съответните органи.
       </p>
       <!-- Номер пагараф: 2 -->
       <p>
        Федералният енергиен регулатор поема ролята на акционер до края на септември. Формално собствеността остава на руската държавна газова компания, но на практика ръководството на "Газпром Германия" ще може да се назначава от германската страна. Ще бъдат предприети всички мерки за гарантиране на сигурността на доставките, увери Хабек, като крайната цел не е постоянно поемане на собствеността. Правителството няма да допусне "енергийната инфраструктура в Германия да бъде обект на произволни решения на Кремъл", заяви той.
       </p>
       <!-- Номер пагараф: 3 -->
       <p>
        "Газпром Германия" е собственик на редица други дружества за доставка, съхранение и търговия на газ, които оперират в различни държави. Сред тях са германският енергиен доставчик Wingas, както и Astora, която управлява най-голямото газохранилище в страната в Реден, Долна Саксония. Счита се, че обектът е от стратегическо значение за енергийната сигурност на Германия. Дъщерните дружества на "Газпром" в Европа са подложени на натиск след началото на войната на Русия в Украйна. Макар доставките на газ от Русия да не попадат под санкции, много клиенти и бизнес партньори отказват да работят с "Газпром".
       </p>
       <!-- Номер пагараф: 4 -->
       <h3>
        Германия се възползва от грешката
       </h3>
       <p>
        "Газпром" заяви в петък, че вече не притежава германското си дъщерно дружество, което има подразделения и в Обединеното кралство, Швейцария и Сингапур. Руският газов гигант не разкри кой е новият собственик. Според регулаторни документи, цитирани от Bloomberg, компанията майка е прехвърлила Gazprom Export Business Services, чиято собственост е "Газпром Германия", на акционерното дружество Palmary. Подадено е също така искане за ликвидиране на "Газпром Германия". Не е ясно кой е крайният собственик на Palmary. Според медийни публикации компанията купувач е регистрирана през октомври на адрес в Москва, а от 30 март неин генерален директор е... диджеят Дмитрий Цепляев.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        Това е, меко казано, интересно решение от страна на Москва, след като за 2020 г. "Газпром Германия" е имала приходи от 12.7 млрд. евро и е печалба от 277 млн. евро. BBC съобщава, че Цепляев е роден през 1973 г. и изкарва прехраната си, като пуска музика в нощни клубове в Москва под псевдонима DJ Five и тунингова коли. Руската секция на британската медия го е открила в социалната мрежа "В контакте", където той има 58 абонати. Последно е пускал музика в бар на 20 март. Няма информация Цепляев да е заемал мениджърски позиции или да има нещо общо с енергетиката, особено с търговията и съхранението на природен газ.
       </p>
       <!-- The Modal -->
       <div class="lightboxModal">
        <div class="infobar">
         <div class="count">
         </div>
        </div>
        <div class="navigation">
        </div>
        <div class="content">
         <img/>
        </div>
       </div>
       <figure class="figure lightbox">
        <a href="https://img.capital.bg/shimg/zx1278_4333212.jpg">
         <img alt="Според икономическия министър Роберт Хабек решението цели подсигуряване на енергийните доставки, след като руската държавна компания обяви, че изтегля бизнеса си от Германия." class="figure-img img-fluid" data-src="https://img.capital.bg/shimg/zx1278_4333212.jpg" src="https://img.capital.bg/shimg/zx860y484_4333212.jpg" title="Според икономическия министър Роберт Хабек решението цели подсигуряване на енергийните доставки, след като руската държавна компания обяви, че изтегля бизнеса си от Германия."/>
        </a>
        <div class="figure-caption">
         Според икономическия министър Роберт Хабек решението цели подсигуряване на енергийните доставки, след като руската държавна компания обяви, че изтегля бизнеса си от Германия.
        </div>
        <div class="figure-caption">
         Източник:
			Reuters
        </div>
       </figure>
       <!-- Номер пагараф: 6 -->
       <p>
        Руският газов гигант е извършил сделката, без да уведоми властите и да поиска одобрение, каквото е необходимо при подобни прехвърляния, ако новият собственик е регистриран извън ЕС. Грешката на "Газпром" да не уведоми властите всъщност е добре дошла за германското правителство, което през последните дни и без това обмисляше как да поеме под свое управление активите на дружеството в страната. Според информация на Politico сред опциите е било принудително отчуждаване на активи от "Газпром", но това решение би излязло солено на данъкоплатците и има опасност да доведе до правни спорове. Вместо това германските власти успяха да получат контрола над местния бизнес на "Газпром" безплатно.
       </p>
       <!-- Номер пагараф: 7 -->
       <p>
        "Газпром Германия" има общи активи за 8.4 млрд. евро и собствен капитал от 2.2 млрд. евро през 2020 г., показват регулаторни документи. Не е ясно дали ще се намерят нови собственици след края на септември. Така или иначе грешката на "Газпром" осигурява време на Германия да намери дългосрочно решение.
       </p>
       <!-- Номер пагараф: 8 -->
       <h3>
        "Газпром" под натиск и от ЕК
       </h3>
       <p>
        В края на март Европейската комисия извърши внезапна проверка в офисите на няколко газови компании в Германия заради опасения от практики, нарушаващи конкуренцията. Проверени са били именно "Газпром Германия" и Wingas във връзка с изясняване на ролята им за по-високите цени на газа в последно време. Наскоро ЕК заяви, че ще разгледа твърденията за антиконкурентно пазарно поведение от страна на "Газпром" след редица жалби.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        Освен това ЕК работи върху законодателство, което да задължи страните да затегнат контрола върху външни собственици на газова инфраструктура, за да подсигурят доставките.
       </p>
       <!-- The Modal -->
       <div class="lightboxModal">
        <div class="infobar">
         <div class="count">
         </div>
        </div>
        <div class="navigation">
        </div>
        <div class="content">
         <img/>
        </div>
       </div>
       <figure class="figure lightbox">
        <a href="https://img.capital.bg/shimg/zx1278_4333139.jpg">
         <img alt='"Газпром Германия" притежава редица газови компании, които оперират в различни страни. Поемането на управлението от страна на германския регулатор, изглежда, засега разрешава проблемите и с британското подразделение GM&amp;T.' class="figure-img img-fluid" data-src="https://img.capital.bg/shimg/zx1278_4333139.jpg" src="https://img.capital.bg/shimg/zx860_4333139.jpg" title='"Газпром Германия" притежава редица газови компании, които оперират в различни страни. Поемането на управлението от страна на германския регулатор, изглежда, засега разрешава проблемите и с британското подразделение GM&amp;T.'/>
        </a>
        <div class="figure-caption">
         "Газпром Германия" притежава редица газови компании, които оперират в различни страни. Поемането на управлението от страна на германския регулатор, изглежда, засега разрешава проблемите и с британското подразделение GM&amp;T.
        </div>
        <div class="figure-caption">
         Източник:
			Bloomberg
        </div>
        <div class="figure-caption">
         <a href="https://img.capital.bg/shimg/oo_4333139.jpg" style="color: #00aeef;" target="_blank">
          Преглед на оригинала
         </a>
        </div>
       </figure>
       <!-- Номер пагараф: 10 -->
       <h3>
        Национализирането във Великобритания се отлага
       </h3>
       <p>
        Берлин всъщност изпревари Лондон в поемането на управлението на местните активи на "Газпром". Британското правителство също обмисляше варианти за национализиране на намиращото се на нейната територия дъщерно дружество на компанията. Това вероятно щеше да стане чрез спасяването му от фалит с държавни средства. Gazprom Marketing &amp; Trading Retail контролира инфраструктура, която доставя газ на една пета от британските предприятия, както и на болници и административни сгради. Но дружеството изгуби много свои клиенти, което застраши съществуването му.
       </p>
       <!-- Номер пагараф: 11 -->
       <p>
        Преди дни мениджърите на компанията обявиха планове да придобият собствеността ѝ от руската държавна компания. Миналия петък от компанията майка "Газпром" заявиха, че са преустановили участието си в британското подразделение, но не беше предоставена информация за новите собственици.
       </p>
       <!-- Номер пагараф: 12 -->
       <p>
        Намесата на британските власти засега, изглежда, няма да е необходима. GM&amp;T, която е под шапката на "Газпром Германия", излезе със съобщение на сайта си, че ходът германския регулатор "е премахнал всякакви опасения относно жизнеспособността и бъдещата дейност" на GM&amp;T, а компанията ще се стреми скоро да се ребрандира.
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
