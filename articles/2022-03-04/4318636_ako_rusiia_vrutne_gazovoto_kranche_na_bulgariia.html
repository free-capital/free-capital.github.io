<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/biznes/energetika/2022/03/02/4318636_ako_rusiia_vrutne_gazovoto_kranche_na_bulgariia/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Ако Русия врътне газовото кранче на България
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Ако" class="img-fluid" src="https://img.capital.bg/shimg/zx952y526_4318666.jpg?v=1646229779"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        На 7 януари 2009 г. доставките на руски природен газ за Европа през Украйна бяха спрени напълно след спор между Москва и Киев. Кризата тогава продължи само 5 дни, но горчивият урок за пострадалите насред зимата държави беше ясен - не може да се разчита на Русия за енергийната сигурност. В резултат на това Полша, Латвия, Естония, Литва, Румъния предприеха мерки и към момента зависимостта им от Русия е сведена до минимум. На практика всяка една от тези страни в Източна Европа може да се справи и без руския газ.
       </p>
       <!-- Номер пагараф: 2 -->
       <h3>
        Все така зависими
       </h3>
       <p>
        България обаче е в коренно различна ситуация. Въпреки че и тя пострада от спирането на доставките през 2009 г., реални действия за диверсификация на доставките на газ няма. Показателен пример е, че още тогава - преди 13 години първото правителство на ГЕРБ и Бойко Борисов обяви за основен приоритет газовата връзка с Гърция, но и днес газопроводът не е готов. През това време обаче бе построен обслужващият руските цели "Турски поток" и съответно влиянието на Москва се засили. Така днес България е също толкова зависима от руския газ, колкото и преди десетилетие. Че дори и повече.
       </p>
       <!-- Номер пагараф: 3 -->
       <p>
        Премиерът Кирил Петков и енергийния министър Александър Николов категорично заявиха, че страната има план за действие при евентуалното спиране на руския газ, но не посочиха в детайли какъв точно е той. Според енергийни експерти, с които "Капитал" разговаря, единственото, което България може да направи в такава ситуация сега, е да ограничи потреблението на газ в страната и да моли Азербайджан и Гърция за извънредни доставки. Без подобни мерки страната може да издържи до седмица при спрени доставки от Русия.
       </p>
       <!-- Номер пагараф: 4 -->
       <p>
        Ограничаването на потреблението е сравнително лесна задача. Основни клиенти на "Булгаргаз" са топлофикациите и най-вече софийската. Те обаче могат да минат на алтернативно гориво - газьол или мазут. И дори би следвало да разполагат с налични запаси за поне месец. Другите потърпевши ще са химическите и торовите заводи, които, ако не могат да ползват алтернативно гориво, ще трябва да спрат или ограничат дейността си. Домакинствата са последният елемент, който може да бъде ограничен при подаването на газ, но те, първо, са малко (120 хил. в цялата страна) и, второ, много от тях вече преминаха на ток заради скъпия газ.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <h3>
        Трудна алтернатива
       </h3>
       <p>
        Осигуряването на повече азерски газ обаче е по-трудно начинание. Чисто технически - през Гърция и Турция - страната може да внесе по-големи количества, но за да се случи това, е нужно първо съгласието на Азербайджан и след това на южните ни съседи. Но дори да се внесе всичко възможно по договорът с азерите, това ще представлява една трета от вътрешното потребление. Още около 20% могат да се осигурят от "Чирен", но за не повече от месец и половина напред.
       </p>
       <!-- Номер пагараф: 6 -->
       <p>
        Без пускането на газовата връзка с Гърция и подписването на договори за доставки от други източници като LNG България трудно може да се справи. Надеждата е, че сегашната криза ще ускори тези процеси. В тази връзка се очаква следващата седмица ЕК да публикува предложения за по-бързо намаляване на зависимостта на Европа от вносния газ и за по-голяма устойчивост на енергийните системи на страните пред сътресения в доставките или скокове на цените.
       </p>
       <!-- Номер пагараф: 7 -->
       <p>
        Но освен при газа България към момента е изцяло зависима от Русия и при ядрената енергетиката. АЕЦ "Козлодуй" все още може да работи само с руско ядрено гориво, въпреки че през годините имаше възможност за модернизации и включване на американското гориво като възможност. Засега обаче риск няма - централата е подсигурена с гориво от ТВЕЛ, част от "Росатом", до 2025 г. Дали дотогава може да се осигури вариант за използване на алтернативи - не е ясно.
       </p>
       <!-- Номер пагараф: 8 -->
       <p>
        Преди дни финансовия министър Асен Василев каза, че ще се работи за скоростно реализиране на нова ядрена мощност в страната, след като Гърция е заявила желание да сключи 20-годишен договор за изкупуване на част от енергията. Макар да няма официална информация по този въпрос изглежда, че това е един от резултатите от посещението на Василев и енергийния министър Николов в САЩ преди месец. Много е вероятно да става дума за 7-и блок на АЕЦ "Козлодуй", който да бъде изграден с американски технологии. Проблемът е, че дори такова решение да бъде взето, изпълнението му няма как да се случи преди 2035 г.
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
