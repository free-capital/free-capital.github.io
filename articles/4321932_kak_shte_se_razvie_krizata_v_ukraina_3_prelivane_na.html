<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/politika_i_ikonomika/voinata-v-ukraina/2022/03/09/4321932_kak_shte_se_razvie_krizata_v_ukraina_3_prelivane_na/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Пет сценария за хода на войната: 3/5 Ескалация в съседни държави
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Пет" class="img-fluid" src="https://img.capital.bg/shimg/zx952y526_4321946.jpg?v=1646855146"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Засега войната между Русия и Украйна влиза по-скоро в определението "локален конфликт", но към момента вероятността той да стане регионален, т.е. да се прехвърли към трети държави, е сериозна. Рискът е особено голям за Молдова, Беларус и евентуално други държави от някогашния Съветски съюз, чиято сфера на влияние Путин видимо се опитва да възстанови. Преливане на конфликта към България и Румъния, на този етап изглежда почти невъзможно.
       </p>
       <!-- Номер пагараф: 2 -->
       <p>
        В първите две седмици от инвазията в Украйна на бойното поле в общи линии присъстват две и половина враждуващи фракции - атакуващата руска редовна армия, отбраняващите се украинци плюс не особено ефективните в настъпление "проруски сепаратисти" от Донецк и Луганск. На Беларус до момента се пада само ролята на статист - безсловесен логистичен "тил", откъдето силите на Кремъл се опитват да достигнат до столицата Киев по най-краткия път и откъдето атакуващата армия изстрелва крилати и балистични ракети по украинската критична инфраструктура. Това обаче може да се промени.
       </p>
       <!-- Номер пагараф: 3 -->
       <!-- Каре wide -->
       <div class="card newsbox-wide">
        <div class="card-body">
         <strong>
          Другите сценарии за хода на войната:
         </strong>
         <br/>
         <br/>
         -
         <a href="https://www.capital.bg/politika_i_ikonomika/voinata-v-ukraina/2022/03/11/4321963_kak_shte_se_razvie_krizata_v_ukraina_1_burza_voina/" target="_blank">
          Бърза война
         </a>
         <br/>
         <br/>
         -
         <a href="https://www.capital.bg/politika_i_ikonomika/voinata-v-ukraina/2022/03/11/4321970_kak_shte_se_razvie_krizata_v_ukraina_2_produljitelen/" target="_blank">
          Продължителен конфликт
         </a>
         <br/>
         <br/>
         -
         <a href="https://www.capital.bg/politika_i_ikonomika/voinata-v-ukraina/2022/03/11/4321933_kak_shte_se_razvie_krizata_v_ukraina_4_konfrontaciia_s/" target="_blank">
          Конфронтация с НАТО
         </a>
         <br/>
         <br/>
         -
         <a href="https://www.capital.bg/politika_i_ikonomika/voinata-v-ukraina/2022/03/11/4321938_kak_shte_se_razvie_krizata_v_ukraina_5_voina_mejdu/" target="_blank">
          Война между НАТО и Русия
         </a>
        </div>
       </div>
       <!-- Номер пагараф: 4 -->
       <p>
        Проблемът е, че за около половин месец активни бойни действия настъпващата руска армия загуби темпо, без дори да е стигнала Киев. Логистичните й вериги видимо започнаха да се нарушават, а най-предните сили често оставаха без гориво, провизии, а вероятно и с ограничено количество боеприпаси. Това в общи линии засега ги принуждава да ограничат фронтовите си операции до южното поречие на р. Днепър, предградията на украинската столица и обсадите на 3-4 града недалеч от руската граница. Най-големият стратегически успех на окупаторите до момента е изграждането на сухопътен коридор между Крим и "континентална" Русия, който дори не е напълно завършен заради продължаващата съпротива в района на пристанищния град Мариупол.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <h3>
        Може ли Русия да напредва сама
       </h3>
       <p>
        През следващите 2-3 седмици предстои да се види дали и доколко Русия наистина е изчерпала капацитета на най-елитните си подразделения, а също така разполага ли Кремъл с боеспособна резервна армия, която при нужда да прехвърли като подкрепление за контролирането на Украйна. И ако такава не се намери, в действие ще трябва да бъдат включени и въоръжените сили на Беларус.
       </p>
       <!-- Номер пагараф: 6 -->
       <p>
        Това ефективно би вкарало във войната още една поне формално "независима" държава. За подобна опасност неколкократно предупреди и украинският президент Зеленски. Армията на Лукашенко най-вероятно ще получи задачата да нахлуе в територията на Западна Украйна, където в момента се прегрупират украинските въоръжени сили и откъдето би могла да започне контраофанзива, ако руснаците обкръжат Киев.
       </p>
       <!-- Номер пагараф: 7 -->
       <p>
        Ако в резултат на това руската офанзива започне да става по-ефективна и успее да обхване по-голямата или дори цялата територия на Украйна, рискът от разпространяване на конфликта към съседни държави като Беларус и Молдова (а в по-широк план - Грузия, Армения и дори Босна и Херцеговина) изобщо не е невъзможен сценарий. Това би превърнало настоящата война в пълномащабен регионален конфликт от кошмарен тип, който ще е много труден за ограничаване и ще създаде огромни рискове от ескалация с НАТО, защото се разиграва практически по целия източен фланг на алианса.
       </p>
       <!-- Номер пагараф: 8 -->
       <h3>
        Най-заплашена е Молдова
       </h3>
       <p>
        Всъщност рискът от преливане на военния конфликт в Молдова е огромен и в момента, дори без да е нужно откриването на втори фронт от страна на Беларус. На територията на малката бивша съветска република, която е своеобразен буфер между Украйна и натовска Румъния, се намира т.нар. Приднестровие - проруски сепаратистки регион, който не е под контрола на правителството в Кишинев още от 90-те години на миналия век. Там Кремъл държи свой военен контингент от няколко хиляди "миротворци" плюс 5-7 хил. души местна "армия".
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        Очаква се тези сили да бъдат активирани при атаката срещу Одеса - жизненоважното южно черноморско пристанище на Украйна, което със своето едномилионно население е третият по големина град в страната. Властта в Киев не може да си позволи да го изгуби, защото окончателно ще бъде отрязана от каквито и да е доставки по море. Това ефективно ще задуши както икономиката на страната, така и снабдяването на армията при по-дълъг конфликт.
       </p>
       <!-- Номер пагараф: 10 -->
       <p>
        Точно затова Кремъл вероятно ще хвърли в битката за Одеса всичко налично, включително и молдовските сепаратисти. За предстояща атака срещу черноморския град предупреди преди дни и президентът Зеленски. Самопровъзгласилата се власт в Приднестровието поиска то да бъдат признато за независима държава в момента, когато правителството в Кишинев подаде молба за приемане в ЕС. И все пак е доста вероятно Одеса вече да е превърната в своеобразна въоръжена до зъби крепост, тъй като се намира сравнително близо до натовска Румъния и почти сигурно е изградила логистични вериги за снабдяване с модерни оръжейни системи и боеприпаси от западните съюзници.
       </p>
       <!-- Номер пагараф: 11 -->
       <h3>
        Приднестровието - плацдарм за атака към Западна Украйна
       </h3>
       <p>
        Шансът руската армия да нахлуе в Приднестровието, а най-вероятно и в цяла Молдова, се увеличава поради чисто военни и стратегически фактори. Сепаратисткият регион "се забива" като своеобразна кама в територията на Украйна, като би позволил на настъпващите сили да използват пътната му инфраструктура и необезпокоявано да започнат сухопътна офанзива директно в централната и дори западната част на страната. Това пък ще принуди и украинската армия да навлезе на територията на Приднестровието и Молдова, за да се опита да спре това придвижване. Затова Русия дори може да атакува директно молдовската столица Кишинев, като по този начин получи достъп до цялата инфраструктура на Молдова, а не само на сепаратисткия регион.
       </p>
       <!-- Номер пагараф: 12 -->
       <p>
        Трябва да се отбележи, че при по-нататъшна ескалация Русия може да се опита да "разпилее" ограничените военни ресурси по източния фланг на НАТО, като дестабилизира и други околни региони - например Балканите, използвайки своето регионално прокси Сърбия. Ако например Република Сръбска в Босна и Херцеговина реши да обяви независимост и веднага бъде призната от Москва и Белград, това ще създаде ново огнище на нестабилност по западната граница на България.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <p>
        За подобно потенциално развитие предупреди още преди няколко седмици генералният секретар на НАТО Йенс Столтенберг. Вероятно точно затова САЩ, Франция и Италия в момента държат в Адриатическо море три свои самолетоносача, чиито изтребители сравнително бързо могат да достигнат както Република Сръбска, така и целия югоизточен фланг на НАТО.
       </p>
       <!-- Номер пагараф: 14 -->
       <h3>
        Ефектите за България
       </h3>
       <p>
        При този сценарий неизвестните ще бъдат още по-големи - както за прякото или косвено участие на България, така и за последващите ефекти след края на по-мащабната война. И в този случай търговията със засегнатите държави почти изцяло ще спре, туризмът също ще бъде засегнат.
       </p>
       <!-- Номер пагараф: 15 -->
       <p>
        При изброените по-горе възможни развития вероятно някои бизнеси ще извлекат ползи - например производителите на зърно, нишови производители, компании, които биха участвали във възстановяването на Украйна. Като цяло обаче негативните страни за България ще са много повече от позитивните.
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
