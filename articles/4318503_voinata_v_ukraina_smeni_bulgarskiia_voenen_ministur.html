<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/politika_i_ikonomika/bulgaria/2022/03/01/4318503_voinata_v_ukraina_smeni_bulgarskiia_voenen_ministur/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Войната в Украйна смени българския военен министър: Драгомир Заков зае поста
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Войната" class="img-fluid" src="https://img.capital.bg/shimg/zx952y526_4318740.jpg?v=1646164400"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Войната в Украйна ще има отражение в много сфери и в България, но първият пряк ефект от нея вече е факт - смяната на военния министър. След разнобоя през последните дни в позициите на кабинета и на Стефан Янев относно военната агресия на Русия над Украйна от днес министерския пост вече заема Драгомир Заков - досегашен представител на България в НАТО. Той получи одобрението на 184 депутати.
       </p>
       <!-- Номер пагараф: 2 -->
       <p>
        С решителния си ход да освободи бързо и без колебания Янев, който апелираше България да не вкарва натовски подкрепления, да заеме неутрална позиция в кризата и използваше терминологията на Москва за случващото се в Украйна, Петков показва рядко срещна за българските политически среди решителност. Действията му бяха забелязани и в международните медии, с което България подсили солидарната си позиция с ЕС и Украйна.
       </p>
       <!-- Номер пагараф: 3 -->
       <p>
        Промяната обаче не мина съвсем гладко. Кандидатурата на Заков стана ясна в най-последния момент, буквално минути преди началото на извънредното заседание на парламента. Ден по-рано премиерът лично номинира за министър на отбраната проф. Тодор Тагарев - бивш служебен министър на отбрана в правителството на Марин Райков и бивш директор на дирекция "Планиране на отбраната" по времето на правителството на Иван Костов.
       </p>
       <!-- Номер пагараф: 4 -->
       <p>
        Управляващите днес не дадоха много ясна официална мотивация за смяната в последната секунда. По неофициална информация обаче името на Тагарев е предизвикало сериозно недоволство както в коалиционния партньор БСП, така и в президентството, откъдето дойде Стефан Янев. Социалистическата партия вчера така и не изрази ясната подкрепа за номинацията му, макар Корнелия Нинова да заяви, че кадровата смяна си е решение на "Продължаваме промяната", тъй като това министерство е от тяхната квота. Тагарев е силно непопулярен и в президентството и е във враждебни отношения със Стефан Янев. Той бе сочен за военен министър още по време на преговорите за кабинет, но в крайна сметка от ПП са се отказали заради остро несъгласие от страна на екипа около Радев.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        Новият министър Заков от друга страна има ясна позиция за случващото се в Украйна, която е в синхрон с тази на правителството, а също така е дипломат от кариерата с дългогодишен опит по въпросите на политиката за сигурност. Това очевидно го прави професионална, но поносима за всички страни и ненатоварена с политически контекст фигура.
       </p>
       <!-- Номер пагараф: 6 -->
       <p>
        Кандидатурата на Заков днес събра 184 гласа "за" и нито един "против". Освен управляващата коалиция подкрепата си за него даде и ГЕРБ. Парламентарната група на ДПС (33 гласа) гласува "въздържал се", а "Възраждане" не участва във вота. Веднага след избирането си Заков положи клетва пред депутатите. Той пристигна за гласуването директно от Брюксел, като по думите на Кирил Петков е потвърдил, че ще приеме поста едва късно снощи. "Няма по-подготвен човек от него. Имаше въпроси до последния момент дали ще е успеем с неговото семейство, той има деца, те ходят на училище", обясни премиерът преди заседанието на парламента.
       </p>
       <!-- Номер пагараф: 7 -->
       <p>
        Стефан Янев си тръгва от кабинета след по-малко от 80 дни в управлението. Дотук се стигна, след като той системно и от самото начало на руското нахлуване в Украйна отказваше да нарече ситуацията "война", а използваше терминът "специална операция" - по същия начин, както и Путин описва действията в Украйна. Освен това той като че ли неформално спъваше подсилването на българската отбрана със сили на НАТО, като лансира идеята армията ни да бъде подсилена с българска батальонна бойна група, каквато така или иначе вече трябва да имаме във висока степен на бойна готовност при наличието на конфликт с тези мащаби в близост до границата ни. Янев написа и специален статус обръщение във Фейсбук, в което заяви, че "решенията, които предстои да бъдат взети, не са в интерес на България" и де факто пак се обяви за неутрална позиция на страната ни, без да го формулира буквално.
       </p>
       <!-- Номер пагараф: 8 -->
       <p>
        Премиерът Петков реагира на това остро. "Никой министър в правителството няма право на собствена външна политика, никой министър не може да казва на правителството, че неговото оставане е функция на стабилността на правителството", каза Петков по време на извънредно изявление през уикенда.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        Въпреки твърдата му позиция смяната на номинацията на военния министър в последния момент все пак демонстрира, че стабилността на правителството все пак е функция и от други фактори, независещи от Петков.
       </p>
       <!-- Номер пагараф: 10 -->
       <!-- Каре wide -->
       <div class="card newsbox-wide">
        <div class="card-body">
         <h3>
          Кой е Драгомир Заков
         </h3>
         Драгомир Заков (46 г.) от 2019 г е постоянния представител на България в НАТО. Той е дипломат от кариерата с дългогодишен опит по въпросите на политиката за сигурност. От 2014 г. насам е заемал последователно различни ръководни длъжности в Министерството на външните работи. Има ранг "пълномощен министър".
        </div>
       </div>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
