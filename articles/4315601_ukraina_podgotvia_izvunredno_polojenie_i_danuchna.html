<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/politika_i_ikonomika/sviat/2022/02/23/4315601_ukraina_podgotvia_izvunredno_polojenie_i_danuchna/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Украйна подготвя извънредно положение и данъчна ваканция заради кризата с Русия
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Украйна" class="img-fluid" src="https://img.capital.bg/shimg/zx952y526_4315606.jpg?v=1645640420"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Напрежението между Киев и Москва не спада, след като в понеделник вечерта
        <a href="https://www.capital.bg/politika_i_ikonomika/sviat/2022/02/21/4314855_putin_prizna_separatistkite_republiki_riskovete_ot/">
         руският президент Владимир Путин призна независимостта
        </a>
        на двата сепаратистки района Донецк и Луганск в източната част на Украйна.
        <a href="https://www.capital.bg/politika_i_ikonomika/sviat/2022/02/22/4315189_es_i_velikobritaniia_nalagat_sankcii_ruski_banki_i/">
         ЕС, САЩ и Великобритания отвърнаха във вторник със санкции срещу руски банки и физически лица
        </a>
        , но засега те са твърде слаби, за да възпрат Путин. Все пак Западът обяви готовност и за нови мерки, ако инвазията на Москва се разрасне.
       </p>
       <!-- Номер пагараф: 2 -->
       <p>
        Сателитни снимки на американската компания Maxar Technologies показват струпване на още войски и оборудане в Западна Русия. Компанията говори за над 100 нови машини на армията в южната част на Беларус, близо до границата. Това става три дни след като Русия удължи ученията на територията на Беларус, които трябваше да приключат в неделя, заради ситуацията в Донбас. Нито Москва, нито Минск коментират информацията.
        <a href="https://www.capital.bg/politika_i_ikonomika/otbrana/2022/02/22/4314974_ruskite_mirotvorci_v_doneck_i_lugansk_suzdavat_oshte/">
         Русия отново настоява, че не планира да напада Украйна, макар че вече изпрати "миротворци"
        </a>
        в двата сепаратистски района, но е готова да защити интересите си.
       </p>
       <!-- Номер пагараф: 3 -->
       <h3>
        Частична мобилизация
       </h3>
       <p>
        На фона на ескалацията на напрежението президентът на Украйна Володимир Зеленски мобилизира 36 хил. резервисти (между 18 и 60 години) за активна служба, но засега се въздържа от обявяване на всеобща мобилизация. Той предупреди, че страната може да бъде изправена пред битка за самото си съществуване. Трябва да се "повиши готовността на украинската армия за всички възможни промени в оперативната ситуация", каза той. "Трябва незабавно да попълним украинската армия и други военни формирования. Ако запазим мълчание днес, утре ще изчезнем. Предстои ни упорита работа, всеки ден, но сме готови за това, с увереност в себе си, страната си и победата", обяви президентът.
       </p>
       <!-- Номер пагараф: 4 -->
       <p>
        Съветът за национална сигурност на Украйна поиска обявяването на извънредно положение в цялата страна. Секретарът на съвета Олексий Данилов заяви, че то ще е с продължителност 30 дни с възможност за удължаване с още един месец. Засега няма подробности кога е планирано въвеждането на извънредно положение, но ако се случи, ще бъде ограничена свободата на движение, ще има забрана на събирания, митинги, спортни прояви, ще бъде въведен полицейски час, ще бъде регламентирана работата на гражданските тв и радиопрограми и др.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        Украинският парламент прие на първо четене законопроект за гражданското огнестрелно оръжие. Законопроектът предлага да се определят правата и условията за получаване на документи за собственост на огнестрелни оръжия от цивилни, както и да се въведат ограничения (например по медицински или съдебни причини). Според сегашната версия на документа право ще имат както граждани на Украйна, така и чужденци и лица без гражданство, постоянно живеещи в страната. Преди гласуването се чуха коментари, че това отваря пътя за създаване на доброволчески отряди за защита, ако се стигне до руска инвазия в контролирана от Киев територия.
       </p>
       <!-- Номер пагараф: 6 -->
       <h3>
        Данъчни облекчения
       </h3>
       <p>
        Зеленски обяви началото на програма за "икономически патриотизъм" в страната, която включва намаляване на данъчната тежест за бизнеса и по-малко проверки, но без даде конкретни числа.
       </p>
       <!-- Номер пагараф: 7 -->
       <p>
        "Обявявам намаляване на данъчната тежест върху бизнеса и ограничаване на проверките. Това са стимули за привличане на средства от населението към предприятията и банковата система. Намаляваме ДДС върху бензина и дизеловото гориво. Това ще свали цената на бензиностанциите. Нашата цел е да постигнем икономическа независимост, особено в енергийния сектор", заяви Зеленски във видеообръщение към нацията във вторник вечерта. Целта на програмата е да осигури допълнителен стимул за локализиране на украинското производство и за подкрепа на определени отрасли. Зеленски ще се срещне с представители на украинския едър бизнес. "Всички те трябва да останат в Украйна. Предприятията им се намират на украинска територия, която е защитена от нашите военни. Ето защо бизнесът трябва да защитава икономиката, финансите и да създава работни места", подчерта президентът.
       </p>
       <!-- Номер пагараф: 8 -->
       <h3>
        САЩ готвят още санкции
       </h3>
       <p>
        Снощи американският президент
        <a href="https://www.capital.bg/politika_i_ikonomika/sviat/2022/02/22/4315189_es_i_velikobritaniia_nalagat_sankcii_ruski_banki_i/">
         Джо Байдън обяви финансови санкции срещу Русия
        </a>
        , а днес Reuters съобщи, че Белият дом подготвя мерки, с които да спре достъпа на Москва до обширен списък от стоки - от електроника и компютри до полупроводници и части за самолети, ако продължи нахлуването в Украйна. Става дума за продукти, произведени както в САЩ, така и в чужбина, но свързани с американски лицензи, технологии и оборудване, твърди агенцията, като се позовава на източници, запознати с въпроса.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        Според тях става дума за режим, при който за всеки внос в Русия на подобни продукти ще се изисква производители и търговци да притежават американски лиценз, какъвто САЩ ще отказват. За подобни мерки досега не е съобщавано, твърди агенцията, и те засягат всичко от лазери и телекомуникационно оборудване до корабоплаването.
       </p>
       <!-- Номер пагараф: 10 -->
       <p>
        Британският премиер Борис Джонсън обяви, че Лондон ще увеличи военната подкрепа за Украйна с оръжия и "несмъртоносна" помощ. В парламента Джонсън обясни решението с "все по-заплашителното" поведение на Русия "в съответствие с предишната ни подкрепа".
       </p>
       <!-- Номер пагараф: 11 -->
       <p>
        Освен това кабинетът в Лондон е поискал комуникационният регулатор Ofcom да преразгледа лиценза, издаден за държавната RT като инструмент за справяне с руските фалшиви новини. Това обаче не е директно спиране на лиценза, обясни Джонсън в отговор на искане от опозицията медията да бъде забранена: "Живеем в демокрация и в страна, която вярва в свободното слово. Мисля, че е важно да оставим въпрос на Ofcom, вместо политиците да решават какви медийни организации да се забранят. Това прави Русия."
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
