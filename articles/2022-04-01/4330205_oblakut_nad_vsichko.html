<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/moiat_capital/how_to/2022/04/01/4330205_oblakut_nad_vsichko/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Облакът над всичко
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Облакът" class="img-fluid" src="https://img.capital.bg/shimg/zx952y526_4331052.jpg?v=1648711536"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        "Облакът променя всичко", пише през 2021 г. в учебника си The Cloud Computing Book Дъглас Комър. Американският професор, който е един от пионерите на TCP/IP протокола (интернет) и автор на първите учебници, обясняващи научните принципи, залегнали в дизайна на мрежата и неговите комуникационни протоколи, е на мнението, че учебните програми по компютърни науки трябва да изместят фокуса си, за да подготвят учениците за работа с облак. "Вместо просто да се учат как да проектират и използват софтуерни и хардуерни системи за традиционния свят на мобилни и настолни компютри, курсовете трябва да подготвят учещите се да проектират и изграждат хардуерни и софтуерни системи за използване в облачен център за данни", пише Комър в книгата си.
       </p>
       <!-- Номер пагараф: 2 -->
       <h3>
        Никой вече не може без него
       </h3>
       <p>
        Почти всеки човек с мобилен телефон днес използва облак. В повечето случаи първото нещо, което изниква в съзнанието на повечето от нас, когато чуят облак, е снимки, телефонни контакти и други файлове, които се съхраняват някъде другаде, но не и в хардуерната ни памет. Облакът вече е много повече от това. Без технологията няма виртуална реалност и метавселена (Facebook използва услугите на Amazon например), няма и изкуствен интелект, филми от Netflix, музика в Spotify, както и търсения в Google. Не само технологичните гиганти зависят от облачните услуги. По време на пандемията бизнеси от почти всички сегменти на икономиката, независимо от размера, малки, средни и големи, започнаха да мигрират част от операциите си към доставчици на облачни услуги.
       </p>
       <!-- Номер пагараф: 3 -->
       <h3>
        По-евтин и сигурен
       </h3>
       <p>
        От една страна, по-евтино е. Защо постоянно да се ъпгрейдва хардуер, когато има нужда от повече изчислителна мощ или хардуерно пространство на диска, когато може просто да увеличите плана си и разходите да бъдат за сметка на доставчика. От друга страна, по-сигурно е. Когато съхранявате файловете си на компютъра или телефона си, те могат лесно да бъдат компрометирани (от хакерска атака) или загубени (от токов удар например). Винаги има вероятност подобен сценарий да засегне и доставчика на клауд услуги, но вероятността е много по-малка. Данните в облака обикновено се съхраняват на няколко сървъра и се архивират периодично, което означава, че дори при извънреден случай шансът да загубим безвъзвратно данните си е минимален.
       </p>
       <!-- Номер пагараф: 4 -->
       <p>
        Вече е мит, че облачните услуги са скъпи. Дори най-големите играчи в сектора в момента предлагат безплатни начални планове за всеки, било то и малък бизнес, който желае да разшири операциите си, или начинаещ програмист, изграждащ нова апликация. Microsoft например която обяви приходи от над 22 млрд. долара от облачния си бизнес за последното тримесечие (около 2750 долара оборот в секунда), предлага безплатен акаунт в Azure (облака на компанията), безплатни 12 месеца за популярни услуги и кредит от 200 долара за всеки, който иска да прави видео игри. Amazon, която обяви 71 млрд. долара приходи за цялата 2021 г. от облачни услуги (над 2250 долара в секунда), също предлага безплатен пакет от услуги за 12 месеца за всеки нов клиент на платформата до определен обем. Другите гиганти в сектора - Google, IBM и Oracle, също имат своите безплатни оферти.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <h3>
        Какво може да правим в облака?
       </h3>
       <p>
        Почти всичко вече. Microsoft предлага услуги с изкуствен интелект на бизнес клиентите си, с който да симулират веригите си за доставка и производство, което им позволява понякога да предвидят проблемите, преди реално да са се случили. Същото важи и за инфлацията, за компании, които се притесняват относно нарастващите цени и намаляващите наличности. Но това е само повърхността. Всъщност съществуват десетки технологии и изглежда, че се появяват нови такива на всеки няколко месеца, което лесно може да обърка всеки. Как да подходим към непозната (за повечето) технология, която постоянно се променя?
       </p>
       <!-- Номер пагараф: 6 -->
       <p>
        Трудно могат да се опишат всички услуги, които всеки различен доставчик предлага. Дори да нямате никакви познания от облачни технологии, регистрирането и отварянето на акаунт е като създаването на профил в социална мрежа като Facebook. Изключително просто е. В действителност много от компаниите с безплатни планове имат ограничения в ресурсите (изчислителни или пространство), но дори наличният набор от услуги е повече от достатъчен за начинаещи да навлязат в материята. Допълнителен плюс е, че повечето безплатни планове идват с обучителни курсове от компаниите, които ги предлагат.
       </p>
       <!-- Номер пагараф: 7 -->
       <p>
        Едва ли някога ще има по-добър момент от сега за начинаещите да се доберат до най-иновативните технологии на технологичните гиганти. Безплатните планове, които най-големите компании в сектора предлагат, имат за цел да увеличат дела си спрямо конкурентите. Скалирането е в основата на растящите приходи на компаниите в облачния сектор. В момента, в който облакът достигне определен лимит (като натовареност на системата или някакъв друг критерий), безплатните услуги ще бъдат ограничени или ще изчезнат напълно.
       </p>
       <!-- Номер пагараф: 8 -->
       <h3>
        Просто искам повече пространство за снимки
       </h3>
       <p>
        Най-големите фирми в облачния сектор са ориентирани с услуги към бизнеса. Microsoft, Amazon, Google, Oracle и IBM, всичките предлагат услугите си към компании, институции или програмисти и дивелъпъри. Това едва ли е изненада, печалбата е там. Все още обаче има компании, които са ориентирани предимно към потребителите, предоставяйки им възможност да запазват файловете си на сигурно място. Предложенията варират - Google например предлага по 15 гигабайта безплатнo на потребител, Dropbox - 2 гигабайта, a шведският стартъп Degoo - 100 гигабайта.
       </p>
       <!-- The Modal -->
       <div class="lightboxModal">
        <div class="infobar">
         <div class="count">
         </div>
        </div>
        <div class="navigation">
        </div>
        <div class="content">
         <img/>
        </div>
       </div>
       <figure class="figure lightbox">
        <a href="https://img.capital.bg/shimg/zx1278_4331054.jpg">
         <img alt="" class="figure-img img-fluid" data-src="https://img.capital.bg/shimg/zx1278_4331054.jpg" src="https://img.capital.bg/shimg/zx860_4331054.jpg" title=""/>
        </a>
        <div class="figure-caption">
         <a href="https://img.capital.bg/shimg/oo_4331054.jpg" style="color: #00aeef;" target="_blank">
          Преглед на оригинала
         </a>
        </div>
       </figure>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        Трудно може да се определи кой е най-добрият облак. Зависи от потребностите на клиента. За бизнеса от значение може да е изчислителната мощ или колко често сървърът не е функционален (down time). За обикновения потребител най-важното може да е размерът на пространството спрямо цената. За всички от значение обаче е бързият достъп отвсякъде до файловете, което означава, че най-често печелят най-големите играчи, тъй като само те могат да си позволят да създават сървъри в най-различни локации. Затова най-често на преден план в сектора излизат компании като Google, Microsoft и Amazon.
       </p>
       <!-- Номер пагараф: 10 -->
       <h3>
        Апетитен сектор
       </h3>
       <p>
        Според Джордж Крейг, управител и съосновател на нидерландския хедж фонд Guardian Fund, разходите за облачни услуги се очаква да се утроят до 2025 г. "Миграцията към облака е огромна възможност за Snowflake, Alphabet (Google), Cloudfare, Databricks, както и десетки други компании, които все още са малки и частни дружества", пише през февруари в писмо до инвеститорите Крейг. "Пазарът е гигантски, като общите разходи за облак се очаква да се умножат няколко пъти преди 2030 г.", допълва хедж фонд мениджърът.
       </p>
       <!-- Номер пагараф: 11 -->
       <p>
        От друга страна, Дейвид Ролф, изпълнителен директор на Wedgewood Partners, хедж фонд, прогнозира, че някои компании като Apple тепърва могат да навлязат в бизнеса с облачните услуги. Към момента Apple не предлага фирмени облачни услуги, въпреки че разполага с iCloud за потребителите на екосистемата на Apple. "Няма да се изненадаме, ако един ден Apple опита да огъне кривата (bend the curve) в облака", пише в писмо до инвеститорите си през февруари Ролф.
       </p>
       <!-- Номер пагараф: 12 -->
       <p>
        "Изживяваме смяна на поколенията в нашата икономика и общество", сподели пред инвеститорите в края на януари Сатя Надела, изпълнителен директор на Microsoft. "Цифровата технология е най-гъвкавият ресурс, с който разполага светъг за преодоляване на ограниченията и преосмисляне на ежедневната работа и живот", допълни американецът с индийски корени. Има смисъл само да използвате тези ресурси, особено сега, докато са донякъде безплатни.
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
