<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/biznes/imoti/2022/03/16/4325076_nahluvaneto_na_ukraincite_na_imotniia_pazar/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Нахлуването на украинците на имотния пазар
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Нахлуването" class="img-fluid" src="https://img.capital.bg/shimg/zx952y526_4325102.jpg?v=1647532699"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        "Още преди началото на войната и в първите й часове и дни регистрирахме засилен трафик към сайтовете ни за Украйна и за Русия (с разширения com.ua, com.ru). Не е резултат на наша специална активност, явно излизат при търсене в Google", казва Полина Стойкова, изпълнителен директор на Bulgarian Properties - агенция, ориентирана и към работа с чужденци. Запитванията за руския сайт идвали от Украйна, Молдова, Румъния. С компанията се свързали по Messenger, Facebook, WhatsApp, а и през киевския номер за контакт, който се обслужва от кол-център в София.
       </p>
       <!-- Номер пагараф: 2 -->
       <p>
        В отговор Bulgarian Properties бързо извели на предни позиции в сайтовете си офертите за краткосрочни наеми и дори предложили специални оферти за бежанци. После агенцията се обърнала към всичките си партньори и клиенти, за да намери хора, които искат да отдават краткосрочно имоти на чужденци. "Проблемът е, че основното предлагане е на дългосрочни наеми, а украинците търсят най-вече между един и три месеца, като очакват в такъв период да могат да се ориентират какво да правят занапред", обяснява Полина Стойкова. Освен това питат основно за жилища във Варна, Бургас и София, а Варна вече е претоварена.
       </p>
       <!-- Номер пагараф: 3 -->
       <p>
        Откликът, който получили, е от три три основни групи наемодатели - девелопъри, единични собственици на апартаменти и къщи и чужденци - англичани, ирландци, италианци, които вече са купили през агенцията имоти в България. Собственик на ваканционен комплекс в Созопол например настанил семейства в 20 апартамента и една къща. А на място негови приятели организирали доставки на одеяла, храна и пр.
       </p>
       <!-- Номер пагараф: 4 -->
       <p>
        В агенциите за недвижими имоти регистрират засилен интерес от украински граждани за краткосрочно наемане на жилища в България. "То идва по две основни линии - от корпоративни клиенти и от индивидуални граждани и семейства", казва Явор Пердухов, мениджър "Жилищни имоти" в C&amp;W Forton.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        "Всеки собственик сам определя цените. Има от нула, през 50 лева, 500 лева и 500 евро - според имота. Повечето хора предлагат на занижен наем. Има и вариант два месеца безплатно и после по договаряне. Има и само нощувки", казва Полина Стойкова. Самите Bulgarian Properties не начисляват такси и комисиони по тези сделки. Консултират за визи, време на престой и пр. До миналата седмица бяха настанили 30 групи от хора.
       </p>
       <!-- Номер пагараф: 6 -->
       <p>
        "Запитванията стават все повече и ние вече нямаме какво да им предложим. Очакваме, че когато времето се затопли, още имоти по морето ще станат пригодни за отдаване под наем. Засега пренасочваме търсещите към други сайтове и организации - към ukraine.gov.bg на българското правителство, към "Мати Украйна" и пр.
       </p>
       <!-- Номер пагараф: 7 -->
       <h3>
        "Никой не може да се справи сам с този наплив"
       </h3>
       <p>
        казва Полина Стойкова.
       </p>
       <!-- Номер пагараф: 8 -->
       <p>
        В повечето случаи украинците имат бюджет - 500, 800, 1000 евро месечно за наем. "Това са хора, които до вчера са живели нормално, имали са спестявания и има някаква гордост в тях - наясно са, че са се свързали с агенция и не искат подаяния. Дори ми се струва, че не им е приятно да ги определяме като бежанци", казва тя.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        Поради липсата на достатъчно предлагане някои украинци се принуждавали да подпишат годишни наемни договори, защото собствениците не са склонни на по-кратки. "Наемодателите се притесняват да не би да не им платят, защото когато наемат чужденци, е по-трудно да защитят интересите си. Но в случая става дума за хора в нужда и ако искаш да им помогнеш, поемаш някакъв риск", добавя тя.
       </p>
       <!-- Номер пагараф: 10 -->
       <p>
        "Към нас се обръщат хора с по-големи възможности, които търсят жилище за между два и шест месеца.
       </p>
       <!-- Номер пагараф: 11 -->
       <p>
        Семействата с много деца предпочитат апартаменти на краткосрочен наем, за да има повече спални и собствена кухня. Има и такива, които разполагат с 1000 евро за наем на месец", казва Явор Пердухов. Дава пример с клиент, успял да замине със семейството си с полет за Германия, който после идва в България, защото тук животът е по-евтин и един ден по-бързо ще може да се върне в страната си.
       </p>
       <!-- Номер пагараф: 12 -->
       <p>
        Непосредствено преди началото на войната се е наблюдавало и
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <h3>
        Търсене от компании с офиси и в Украйна
       </h3>
       <p>
        Част от тях са успели да пренесат екипите си в България. Добромир Ганев, председател на НС "Недвижими имоти" и управител на "Форос", разказва: "Непосредствено преди започването на войната разговаряхме с професионални брокери от Украйна, които имаха интерес за закупуване на имоти по Черноморието и за наемане." После нещата секват. Борис Павлов, председател на Асоциацията за туристически имоти и иновации, разказа как компании са наемали Airbnb апартаменти краткосрочно за украинските си служители преди войната. Почти всички апартаменти на компанията му Flat Manager например са били наети от IT компания, чиито хора са пристигнали с чартър в София ден преди да започнат военните действия.
       </p>
       <!-- Номер пагараф: 14 -->
       <p>
        "Интересът от фирми е повишен, като много от тях изтеглиха служителите си преди мобилизацията." Ние настанихме 70 души по линия на израелска компания, която има офиси в София и в Киев. Намерихме им апартхотели във Варна, казва Явор Пердухов. Някои мъже идват, оставят семействата си и се връщат да воюват, разказва той
       </p>
       <!-- Номер пагараф: 15 -->
       <p>
        Има спорадични информации, че корпоративното търсене е продължило и по време на войната. "В един момент имаше и запитвания за релокиране на цели екипи. Но ние не можем да предложим 20 стаи на едно място и ги пренасочвахме към други колеги. После разбрахме, че нещата не са се случили. Сега запитванията са основно от частни лица", казва Полина Стойкова.
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
