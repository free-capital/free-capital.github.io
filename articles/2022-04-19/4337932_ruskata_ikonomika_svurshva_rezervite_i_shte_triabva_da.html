<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/politika_i_ikonomika/sviat/2022/04/19/4337932_ruskata_ikonomika_svurshva_rezervite_i_shte_triabva_da/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Руската икономика свършва резервите и ще трябва да се трансформира
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Руската" class="img-fluid" src="https://img.capital.bg/shimg/zx952y526_4337936.jpg?v=1650345333"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        "Периодът, в който икономиката може да живее от резерви, е ограничен. И още през второто и третото тримесечие ще навлезем в период на структурна трансформация и търсене на нови бизнес модели." Това обяви управителят на Руската централна банка Елвира Набиулина в най-значимата си реч от началото на войната. В понеделник тя говори пред депутати от Думата и съобщи, че финансовата институция ще продължи да намалява лихвите и ще са необходими две години, за да се върне инфлацията до планираните 4%, тъй като икономиката се адаптира към ефекта на западните санкции, пише Reuters.
       </p>
       <!-- Номер пагараф: 2 -->
       <p>
        След руската инвазия Западът наложи строги финансови санкции на Русия и замрази 300 млрд. долара от резервите на централната банка в страната. ЕС наложи пет пакета санкции и подготвя шести, който може да засегне вноса на петрол.
       </p>
       <!-- Номер пагараф: 3 -->
       <p>
       </p>
       <ul>
        <li>
         <strong>
          <a href="https://www.capital.bg/biznes/energetika/2022/04/12/4335446_es_se_priceli_i_v_ruskiia_petrol/" target="_blank">
           ЕС се прицели и в руския петрол
          </a>
         </strong>
        </li>
       </ul>
       <!-- Номер пагараф: 4 -->
       <p>
        Вчера Набиулина заяви пред членовете на руския парламент, че процесът на трансформация ще е съпроводен с рязко покачване на цените на отделни стоки. В резултат на това инфлацията в страната, която през март достигна 17% на годишна база, ще бъде по-висока от целевата, което обаче ще се дължи на слабото предлагане, а не на засилено търсене. "Ето защо няма да се опитваме да я върнем по-ниско по никакъв начин - това би попречило на бизнеса да се адаптира", заяви тя. Но "ръстът на инфлацията не бива да бъде неконтролируем" и паричната политика на банката ще я върне към целта от 4% през 2024 г.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        Отлагането на ключовата цел на банката подчерта предизвикателството, пред което е изправена Набиулина, докато се опитва да стабилизира руската икономика. Миналата седмица Световната банка прогнозира, че заради войната и санкциите икономиката на Русия ще се свие с 10% през тази година.
       </p>
       <!-- Номер пагараф: 6 -->
       <h3>
        Мерки за овладяване на курса на рублата
       </h3>
       <p>
        Централната банка на Русия повиши основния лихвен процент от 9.5% до 20% на 28 февруари, 4 дни след началото на руската офанзива, с цел да овладее цената на рублата, която в началото на март се срина до най-ниската си стойност от над 130 рубли за 1 долар. Оттогава руската валута започна да се възстановява, като в момента е достигнала до нивата си от февруари. Това обаче се дължи на строгите валутни ограничения в страната, въведени от централната банка.
       </p>
       <!-- Номер пагараф: 7 -->
       <p>
        На 8 април Набиулина обяви, че финансовата институция ще понижи основния лихвен процент до 17%, а в понеделник отбеляза, че ще се опита да го намали още повече.
       </p>
       <!-- Номер пагараф: 8 -->
       <p>
        Освен това централният банкер заяви, че Москва планира да предприеме съдебни действия във връзка с блокирането на руските резерви, като същевременно добави, че подобна стъпка трябва да бъде внимателно обмислена. За момента Западът е блокирал около 300 млрд. долара от 640 млрд., които Русия притежава под формата на злато и чуждестранни резерви.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <h3>
        Ефект от санкциите
       </h3>
       <p>
        До момента западните санкции са засегнали предимно финансовия сектор, "но сега те ще започнат все повече да засягат икономиката", каза Набиулина. "Основните проблеми ще бъдат свързани с ограниченията върху вноса и логистиката на външната търговия, а в бъдеще и с ограниченията върху износа".
       </p>
       <!-- Номер пагараф: 10 -->
       <p>
        Тя заявява, че руските компании ще трябва да се адаптират. "Руските производители ще трябва да търсят нови партньори, логистика или да преминат към производство на продукти от предишни поколения", казва тя. Износителите ще трябва да търсят нови партньори и логистични механизми и "всичко това ще отнеме време". Тя също така добави, че централната банка обмисля да направи продажбата на валутни постъпления от износителите по-гъвкава.
       </p>
       <!-- Номер пагараф: 11 -->
       <p>
        През февруари Руската централна банка нареди на руските износители, включително "Газпром" и "Роснефт", да продават 80% от приходите си в чуждестранни валути, тъй като възможността ѝ да се намесва на валутните пазари бяха ограничени. Сега банката може да смекчи условията по отношение на сроковете и обема на задължителните продажби, каза Набиулина.
       </p>
       <!-- Номер пагараф: 12 -->
       <h3>
        Къде да се инвестират резервите
       </h3>
       <p>
        Руската централна банка призна, че все още не е намерила ясни алтернативи на основните световни резервни валути, след като санкциите заради войната с Украйна я оставиха да притежава само юани и злато.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <p>
        Преди инвазията финансовата институция няколко години намалява експозицията към долара, като в края на миналата година делът му достигна малко под 11%. Но повече от една трета от общата сума беше в евро - заедно с допълнителните инвестиции във валути като британския паунд и йена, което направи възможно международните правителства да блокират около половината от запасите в отмъщение за атаката на президента Владимир Путин, коментира Bloomberg.
       </p>
       <!-- Номер пагараф: 14 -->
       <p>
        Близо два месеца след началото на войната централната банка все още не е идентифицирала други възможности, според управителя Набиулина.
       </p>
       <!-- Номер пагараф: 15 -->
       <p>
        "Трябва да гледаме към бъдещето, но в момента се мъча да дам конкретни предложения", каза тя. "Списъкът на страните, които издават ликвидни резервни валути, е ограничен и те са тези, които предприеха враждебни мерки и ограничиха нашия достъп."
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
