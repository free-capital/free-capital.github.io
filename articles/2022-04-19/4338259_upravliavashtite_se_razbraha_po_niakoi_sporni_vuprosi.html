<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/politika_i_ikonomika/bulgaria/2022/04/19/4338259_upravliavashtite_se_razbraha_po_niakoi_sporni_vuprosi/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Управляващите се разбраха по някои спорни въпроси, напрежението в коалицията спадна
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Управляващите" class="img-fluid" src="https://img.capital.bg/shimg/zx952y526_4338272.jpg?v=1650378225"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        В последните две седмици отношенията между четирите партии от управляващата коалиция изглеждаха като пред развод. Но проведения в понеделник вечерта коалиционен съвет, на който присъстваха лидерите на формациите от мнозинството, засега охлади страстите.
       </p>
       <!-- Номер пагараф: 2 -->
       <p>
        На него беше постигнато съгласие по спорния въпрос как да се изплатят на строителните фирми малко над 1 млрд. лв., които АПИ им дължи за ремонтни дейности, както и предложения за намаляване на акциза на електроенергията, ДДС за плодовете и зеленчуците и облагане с данък на печалбите на производство на зърно и на ток от ВЕИ.
       </p>
       <!-- Номер пагараф: 3 -->
       <p>
        По другата спорна тема, свързана с искането на ИТН за рокади в съставите на две парламентарни комисии - по бюджет и финанси и правната, решение засега няма и въпросът най-вероятно ще бъде оставен за допълнително обсъждане след великденските празници.
       </p>
       <!-- Номер пагараф: 4 -->
       <h3>
        Решение за парите на АПИ ще има още тази седмица
       </h3>
       <p>
        По време на коалиционния съвет в понеделник вечер четирите партии от управляващата коалиция са се обединили около едно решение за изплащането на задълженията на АПИ към строителните фирми по сключени по времето на правителството на Бойко Борисов договори за ремонт на пътищата, което ще бъде гласувано още тази седмица от Народното събрание. То предвижда половината от сумата, която е малко над 1 млрд. лв., да бъде изплатена веднага, а останалата да минава през одобрението на парламентарната комисия по регионална политика, а не както беше първоначално предложено от "Продължаваме промяната" това да става през антикорупционната комисия.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        Проблемът с плащанията на строителните фирми предизвика
        <a href="https://www.capital.bg/politika_i_ikonomika/bulgaria/2022/04/14/4336141_dupkite_v_koaliciiata_ili_kude_se_chupi_miliardut_za/" target="_blank">
         сериозно напрежение между коалиционните партньори
        </a>
        миналата седмица. Заради разногласия по въпроса кой да контролира част от плащанията за малко над 1 млрд. лв. формациите от мнозинството внесоха в парламента две различни проекторешения, които бяха отхвърлени в пленарната зала. А напрежението продължи да се нагнетява, след като миналия петък предложенията за решаване на казуса от страна на мнозинството отново бяха две.
       </p>
       <!-- Номер пагараф: 6 -->
       <p>
        Едното на депутати от "Продължаваме промяната" и "Демократична България", което предвижда половината от сумата да се изплати на строителните фирми, а останалата след анализ на свършената работа от междуведомствената комисия между Министерството на финансите и Министерството на регионалното развитие и одобрение от парламентарната антикорупционна комисия и след това Народното събрание. Другото на партия "Има такъв народ", което дава право на АПИ да възлага на строителните фирми чрез открити процедури нови ремонтни дейности по пътищата - с анекси към договорите им.
       </p>
       <!-- Номер пагараф: 7 -->
       <p>
        "Това, което се разбрахме - да използваме и двете решения, които бяха внесени в Народното събрание, като се стъпи върху първоначалната идея, с която тръгнахме - да се разреши да започнат ремонтите веднага и да се продължи завършването на онези започнати 278 обекта, които са в ужасен вид, за да се намали социалното напрежение, да се разплатят онези 50% от сумите. Останалите 50% ще с минат през междуведомствената група за ревизия, след това през решение на парламента", заяви регионалният министър Гроздан Караджов (ИТН), цитиран от БНР.
       </p>
       <!-- Номер пагараф: 8 -->
       <p>
        Засега не е ясно какво ще се случи с внесеното от ИТН проекторешение за създаването на временна парламентарна комисия, която да одобрява всички по-големи плащания на министерствата и на държавните дружества. То беше в отговор на предложението на ПП за по-строг парламентарен контрол върху средствата, които трябва да се платят на строителните фирми.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <h3>
        Няма решение за кадровите назначения
       </h3>
       <p>
        Заради
        <a href="https://www.capital.bg/politika_i_ikonomika/bulgaria/2022/04/15/4336866_dps_i_itn_ne_uspiaha_da_nalojat_karimanski_za_na_bnb/" target="_blank">
         напрежението между коалиционните партньори покрай избора на управител на БНБ
        </a>
        премиерът Кирил Петков направи предложение всички назначения да се правят след обсъждане вътре в коалицията и ако даден кандидат не бъде подкрепен от три от формациите, той да не бъде номиниран. По неофициална информация това предложение е било обсъдено на коалиционния съвет, но засега по него няма решение, като против него се е изказала Виктория Василева от ИТН с аргумента, че кандидатурите трябва да се определят чрез обсъждане между четирите формации.
       </p>
       <!-- Номер пагараф: 10 -->
       <p>
        Със сигурност тази седмица няма да има решение и за искането на партията на Трифонов за рокади в две от парламентарните комисии - по бюджет и финанси и правната. От ИТН поставят въпроса от повече от месец, но миналата седмица предприеха и конкретни действия, като внесоха в деловодството на парламента предложение за промени. Мотивите на ИТН за исканите рокади са, че те разполагат с 25 народни представители, но имат по двама членове в комисиите, а "Демократична България" с 16 депутати също има толкова. Ако рокадите бъдат одобрени в пленарната зала, ще означава, че дясното обединение ще трябва да се лиши от по един свой представител в двете комисии.
       </p>
       <!-- Номер пагараф: 11 -->
       <h3>
        По-нисък ДДС, ток и газ
       </h3>
       <p>
        По време на заседанието на коалиционния съвет са обсъждани и идеи за промяна на данъчната политика. По неофициална информация финансовият министър Асен Василев е предложил токът за битовите потребители да не поскъпва, както и да отпадне акцизът от 2 лв./мВтч за електроенергия от ВЕИ за собствени нужди. Имало е и предложение да се намали ДДС за плодовете и зеленчуците.
       </p>
       <!-- Номер пагараф: 12 -->
       <p>
        Също така е обсъждан вариант извънредните печалби от производството на зърно и електроенергия от ВЕИ да се облагат с данък. По време на заседанието финансовият министър е споделил и идеята си България
        <a href="https://www.capital.bg/biznes/energetika/2022/04/01/4330980_nai-golemite_parichni_potoci/" target="_blank">
         да стане независима от Русия
        </a>
        в доставките на газ, като това можело да стане с влизането в експлоатация на интерконектора с Гърция, откъдето ще получаваме газ от Азербайджан. А останалото количество бихме могли да получаваме от Турция. Василев запозна с идеите си депутатите от мнозинството от парламентарната комисия по енергетика, които се срещнаха с него и с премиера Кирил Петков малко преди да се проведе заседанието на коалиционния съвет.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <p>
        Всички тези предложения обаче тепърва ще се обсъждат на експертно ниво и могат или да бъдат напълно отхвърлени, или да се променят значително.
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
