<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/politika_i_ikonomika/bulgaria/2022/03/08/4321420_izborut_na_upravitel_na_bnb_shte_stane_v_nova_procedura/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Изборът на управител на БНБ ще стане в нова процедура
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Изборът" class="img-fluid" src="https://img.capital.bg/shimg/zx952y526_4321421.jpg?v=1646756053"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Във вторник изтече крайният срок за номинациите за управител на БНБ, но кандидатури за поста не бяха внесени от управляващото мнозинство в деловодството на парламента и процедурата се провали.
       </p>
       <!-- Номер пагараф: 2 -->
       <p>
        Мандатът на сегашния гуверньор на централната банка Димитър Радев изтече още миналото лято, но заради двата кратки парламента, последвани от предсрочните парламентарни избори, до избор на управител на БНБ така и не се стигна. Забавянето с избора на нов не е проблем, защото по закон той продължава да изпълнява дейността си.
       </p>
       <!-- Номер пагараф: 3 -->
       <p>
        Първият опит процедурата да бъде задвижена беше направен в предишното Народно събрание, когато председателят на бюджетната комисия Любомир Каримански от "Има такъв народ" изненадващо предложи в комисията да се гласуват правилата за избора на гуверньор. Това не беше съгласувано с останалите парламентарни групи от тогавашния парламент и процедурата се провали още в бюджетната комисия. Още повече че беше пределно ясно, че животът на предишното Народно събрание ще е кратък.
       </p>
       <!-- Номер пагараф: 4 -->
       <p>
        Нещо подобно се получи и при сегашната процедура. Приемането на правилата за избор на управител на БНБ беше също форсирано от Каримански, който и в сегашния парламент е председател на бюджетната комисия, и бяха одобрени от парламента, въпреки че беше ясно, че управляващото мнозинство не е готово с кандидатура за поста. По тази причина беше даден и по-дълъг срок за номинации - 20 дни. Той обаче се оказа отново недостатъчен, за да се излъчи кандидат за поста.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        Едно от обясненията в мнозинството както за предишната, така и за сегашната солова акция на Каримански е, че самият той иска да се кандидатира за управител на БНБ. В същото време очакванията са за поста да бъде предложен кандидат на най-голямата политическа сила в управляващата коалиция "Продължаваме промяната".
       </p>
       <!-- Номер пагараф: 6 -->
       <p>
        По неофициална информация те обсъждат няколко кандидати за поста, но все още се нуждаят от време, за да номинират някой от тях. Във вторник до последно се очакваше да има съвет на коалицията, на който да се вземе окончателно решение, но такъв не се състоя. А совалките между четирите парламентарни групи от управляващото мнозинство как да се излезе от ситуацията продължиха през целия ден.
       </p>
       <!-- Номер пагараф: 7 -->
       <p>
        Едно от притесненията на част от мнозинството беше, че въпреки неизвестните около кандидатурата ИТН все пак може да внесе номинацията на Каримански. За такъв сценарий се бяха подготвили от "Демократична България", които обсъждаха дали и те да не излъчат кандидат за поста и в пленарната зала да се реши кой да застане начело на БНБ. В крайна сметка според депутати от мнозинството обаче след разговор с лидера на ИТН Слави Трифонов, който поел ангажимент формацията му да не внася кандидатурата на Каримански, управляващите са решили процедурата да се провали и да започне отново.
       </p>
       <!-- Номер пагараф: 8 -->
       <p>
        Така новият управител на БНБ ще е известен вероятно след седмици. Най-ключовата задача пред наследника на Димитър Радев на поста управител на БНБ, предвид и на политическите заявки за това, е успешното влизане на България в еврозоната.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        Извън това сред първите задачи на управителя ще е да номинира двама подуправители, чиито мандати също вече са изтекли. Това са Нина Стоянова, която ръководи управления "Банково", и Калин Христов, който ръководи управление "Емисионно". По закон те също подлежат на одобрение от Народното събрание, но за разлика от управителя кандидатите не се издигат от парламентарните групи, а от управителя.
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
