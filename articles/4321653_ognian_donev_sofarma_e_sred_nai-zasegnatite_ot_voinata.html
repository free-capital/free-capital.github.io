<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/biznes/kompanii/2022/03/09/4321653_ognian_donev_sofarma_e_sred_nai-zasegnatite_ot_voinata/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Огнян Донев: "Софарма" е сред най-засегнатите от войната, но тя няма да ни събори икономически
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Огнян" class="img-fluid" src="https://img.capital.bg/shimg/zx952y526_4321654.jpg?v=1646818495"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <!-- Каре wide -->
       <div class="card newsbox-wide">
        <div class="card-body">
         <h3>
          Визитка
         </h3>
         Огнян Донев е председател на управителния съвет, изпълнителен директор и най-голям акционер във водещата българска фармацевтична група "Софарма". Tой я оглавява от 2000 г., като под негово ръководство тя се превръща в една от най-големите компании по капитализация на борсата в София и най-голяма по консолидирани приходи със своите 1.6 млрд. лв. за 2021 г. Същевременно тя е и едно от най-пострадалите български дружества от нахлуването на Русия в Украйна. Двете страни заедно с Беларус съставляват около 40% от продажбите на групата. Самият Донев описва поредицата събития от последните години като същински "черен лебед" за бизнеса - COVID-19, ценови шок при енергията, война, ръст на осигурителната тежест от април Разговаряме с него за очакваните ефекти от всичко това върху бизнеса на "Софарма" и икономиката.
        </div>
       </div>
       <!-- Номер пагараф: 2 -->
       <p>
       </p>
       <h3>
        <strong>
         Какво е положението на вашите служители в Украйна в момента? Ходят ли на работа, имат ли достъп до магазини и въобще до всичко необходимо?
        </strong>
       </h3>
       Различно е по места. В Киев евакуирахме офиса си. Хората преживяха известно време по бункерите, но вече целият женски състав, с все децата и семействата, са евакуирани. Някои са вече в София, настанени са на хотел и сме заявили, че всички наши служители, независимо от поведението на държавата, могат да разчитат на пълна поддръжка от страна на фирмата, за която те работят. Това са високоинтелигентни хора, знаещи много езици, които биха си намерили работа навсякъде по света. Ние предлагаме на тези, които желаят, да останат в България, най-малкото докато премине най-лошото. Силно се надяваме, че войната ще спре.
       <!-- Номер пагараф: 3 -->
       <p>
        Другото е производството ни в град Уман, който е 160 км южно от Киев. До този момент заводът не е силно засегнат, с изключение на няколко случайни бомби. Но не можем да предскажем докога.
       </p>
       <h3>
        <strong>
         За колко души общо става въпрос?
        </strong>
       </h3>
       Около 300. Тези, които досега са пристигнали в България, са жени с деца. А за мъжете, знаете...
       <h3>
        <strong>
         Това значи ли, че от служителите ви в Уман мъжете вече са мобилизирани и не ходят на работа?
        </strong>
       </h3>
       Не мога да кажа. Като зона, незасегната от войната, те няколко дена седяха по бункерите, но сега предполагам, че са се поуспокоили нещата. Но заводът функционира и не е разрушен. От друга страна сме сигурни, че и в трите страни, засегнати от действията, където ние присъстваме, разполагат с наши лекарства за от порядъка на 30-40 дни. Разбира се, сега, докато са задръстени границите, не е моментът да донатоварим пунктовете и с наши камиони, но скоро ще се почувства дефицит на лекарства.
       <h3>
        <strong>
         Складовете ви в Украйна засегнати ли са от войната?
        </strong>
       </h3>
       В момента усилено се изкупуват наличностите от нашите складове. Така че те може да приключат и по-скоро, но засега са функциониращи.
       <h3>
        <strong>
         Напрежението беше започнало доста отпреди 24 февруари. Какво правихте предварително, имахте ли подготовка за тежък сценарий?
        </strong>
       </h3>
       За точно този сценарий, предполагам, подготовка никой не е имал. Уведомихме нашите акционери и знаете, че последната година не сме изплащали дивиденти. Готвили сме се за тежка икономическа ситуация, но не за война. И така погледнато, посрещаме в много добро финансово състояние събитията.
       <h3>
        <strong>
         При какви сценарии работите в момента?
        </strong>
       </h3>
       Ние сме в привилегированата ситуация да можем да изчакаме да видим. Благодарение именно на запасите по складовете в трите страни не би трябвало, ако възникне хуманитарна криза, да се дължи на липсата на нашия асортимент на пазара. След 20-30 дни ще трябва да преценим, силно се надяваме, че дотогава ще бъде постигната някаква договореност за примирие. Войната не е от полза никога. Докато публикувате това, каквото си говорим, би могло да има и някакви новини в положителна посока, тъй като досега са само в отрицателна.
       <h3>
        <strong>
         Като цяло този регион какъв дял от продажбите ви е и в момента изнасяте ли за Русия и Беларус?
        </strong>
       </h3>
       Трите пазара заемат около 40% от продажбите на "Софарма". Така че ние сме може би една от най-засегнатите български фирми от войната. Въздържаме се да експедираме поради трудната логистика и ограниченото желание на нашите купувачи да купуват в момента. Освен всичко останало излезе и указ на Руската федерация, който забранява плащанията към чужбина. След 24 февруари не сме изнасяли с изключение на камионите, които са били напът и са навлезли в тези дни.
       <h3>
        <strong>
         На каква стойност са количествата ви в Русия, за които чакате плащания и които може да се окажат блокирани от руските мерки?
        </strong>
       </h3>
       Около 5 млн. евро.
       <h3>
        <strong>
         Какво очаквате за тях - да бъдат блокирани известно време в рубли и да не можете да ги ползвате или...?
        </strong>
       </h3>
       Ние очакваме да бъдат спазвани търговските договори. Там не е написано плащане в рубли. Предполагам, че Руската федерация ще трябва да намери някакъв способ да не обрича собственото си население на медицински геноцид. И не става толкова дума за нашата компания, която не заема толкова голям относителен дял на пазара, а засяга и много по-важни медикаменти. Нашата продукция е в най-ниския ценови сегмент - предлагаме много добро качество на сравнително приемлива цена.
       <!-- Номер пагараф: 4 -->
       <p>
        При положение че руското правителство предприема такива мерки да се плаща само в рубли, може да се зададе и въпрос към българското дали не е удачно и ние да вземем такива мерки. Защо винаги се гледа само какво внасяме от Русия, а не и какво изнасяме. Стремежът трябва да е да имаме балансирано търговско салдо, но не съм чувал загриженост в тази посока.
       </p>
       <h3>
        <strong>
         Много западни компании спират износа към Русия от етични съображения. Това седи ли в някакъв момент на дневен ред като мярка?
        </strong>
       </h3>
       Няма от тях нито една фармацевтична компания. До този момент такова предложение не е поставяно и смятам, че не е хуманно да бъде поставяно. Няма народ, който да е виновен за нещо, и спирането на медицински доставки може да се счете, че е форма на геноцид. Не съм чувал някое правителство да призовава към това.
       <h3>
        <strong>
         Какво друго можете да направите оттук нататък, за да минимизирате щетите за компанията?
        </strong>
       </h3>
       Независимо колко дълго продължава конфликтът, нашите служители могат да разчитат на пълната ни поддръжка. Разбира се, първоначалният шок не предполага веднага да ги включим в работния процес, но те получават заплатите си все едно, че са на работа. Ако нещата се удължат, за всеки един ще бъде намерено работно място и ще се грижим за неговото настаняване, без да искаме никаква подкрепа от държавата.
       <h3>
        <strong>
         В Украйна работи ли нормално банковата система, така че да получават заплати служителите ви?
        </strong>
       </h3>
       Техните карти, издадени от украински банки, функционират. Имат достъп до средствата си, но всичко може да се промени. Като предпазна мярка ще им плащаме по новооткрити български сметки.
       <h3>
        <strong>
         Войната се очаква да предизвика глобални трусове - риск от висока инфлация и свиване на растежа. Забелязвате ли някакви негативни ефекти на другите пазари, където оперирате?
        </strong>
       </h3>
       В този момент е много рано да се каже какви ще са евентуални последствия в трети, незасегнати от конфликта страни.
       <h3>
        <strong>
         А предвид, че част от ресурса ви е замразен, а разходите ви за подкрепа на служителите се покачват, това ще се отрази ли на инвестициите на "Софарма" в развойна дейност, в нови продукти?
        </strong>
       </h3>
       Акционерите на "Софарма" са предприели нужните действия, отказали са се от дивидент и затова сме в много добро финансово здраве. По никакъв начин това няма да наруши плановете ни. Ако някъде се чувства промяна, това е, разбира се, на борсата. Нормален е страхът на всички инвеститори. Всички виждаме как се развива SOFIX и нашите акции също започнаха да поддават заради притесненията. Не смятам, че са обосновани. Правили сме изчисления какво ще стане, ако ги няма тези три пазара цялата година. Ще е много неприятно, но няма икономически да ни събори.
       <h3>
        <strong>
         Това означава, че не очаквате компанията да е на загуба тази година?
        </strong>
       </h3>
       В най-лош сценарий няма да има печалба. Но не е хуманно да очакваш да печелиш в такива условия.
       <h3>
        <strong>
         При падащи цени често големите акционери и самата "Софарма" са предприемали изкупувания в подкрепа на акциите.
        </strong>
       </h3>
       Така е, но в момента до 1 юни заради публикуването на отчети се намираме в забранителен период, в който аз и другите лица, разполагащи с вътрешна информация за дружеството, не можем да търгуваме. Така че каквото става дотогава на борсата е без наша намеса.
       <h3>
        <strong>
         На борсата освен спрямо "Софарма" имаше силна реакция и при акциите на "Доверие обединен холдинг", където сте ключов акционер. Една от основните причини са притеснения около банката й в Молдова. Има ли основание в тях?
        </strong>
       </h3>
       Тъй като веднъж сбъркахме с прогнозите си на 24 февруари, не ми се ще да правя прогнози. Но опасението е ясно - че руската армия може да навлезе в Молдова и нещо да се случи. Иначе, доколкото знам, банката се развива много добре. Бяхме много обнадеждени от изказването на американския държавен секретар Антъни Блинкен, който беше в неделя в Кишинев. Той обеща подкрепа за бежанците, които страната приема, и финансиране на действия към енергийна независимост на Молдова от руските доставки.
       <h3>
        <strong>
         Все пак вероятно молдовските фирми ще са доста по-предпазливи при инвестициите си и ръстът на кредитирането на Molindconbank вероятно ще се забави?
        </strong>
       </h3>
       С риск да засегна колегите в банковия сектор, те винаги са добре и винаги имат повече механизми за противодействие на такива събития, отколкото реалният бизнес.
       <h3>
        <strong>
         Досега реакцията на България към конфликта адекватна ли е към ситуацията?
        </strong>
       </h3>
       България доказа, че във всякакво отношение е на последно място в ЕС. Не съм очаквал, че такъв огромен дял от българското население ще е войнолюбиво. Но това също е тенденция, която сега наблюдавам, че лека-полека се изменя. Едно е политическото говорене, а друго е човешкото отношение.
       <h3>
        <strong>
         При какви сценарии за България работите след войната - очаквате ли местният пазар да пострада сериозно?
        </strong>
       </h3>
       В една или друга степен условията за правене на бизнес в цяла Европа се влошават. Но това е цената, която трябва да поемем. И се надявам българските политици да стигат до извода, че няма алтернатива за енергийната независимост. Всички знаем, че 12 години не се работеше по този въпрос, искрено се надявам, че новото правителство ще положи усилия в някаква степен да диверсифицира и да не сме зависими само от един доставчик. Ние, слава богу, не сме голям потребител на енергия и тя не съставляваше повече от 1% от разходите ни. Сега най-много да се удвои. Около 4-5 млн. лв. ще се повишат разходите ни за енегоносители в годишен план с уговорката, че това е при допускания за цени, които не знаем дали ще са релевантни за цялата година.
       <h3>
        <strong>
         Има ли напредък с регистрацията на лекарства на чужди пазари като "Табекс" в САЩ, които може да компенсират спадовете от Украйна и региона?
        </strong>
       </h3>
       Нашите американски партньори също са листнати на NASDAQ и правят регулярно съобщения за етапа, на който са. И аз като нашите инвеститори съм постоянно в очакване нещо да се случи. В тази иначе песимистична ситуация една такава добра новина няма да е излишна.
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        <em>
         Интервюто взе Николай Стоянов
        </em>
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
