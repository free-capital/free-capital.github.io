<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/politika_i_ikonomika/voinata-v-ukraina/2022/03/23/4327460_es_i_ecb_tursiat_nachin_da_pomognat_na_ukrainskite/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      ЕС и ЕЦБ търсят начин да помогнат на украинските бежанци да обменят спестяванията си в евро
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="ЕС" class="img-fluid" src="https://img.capital.bg/shimg/zx952y526_4327457.jpg?v=1648029841"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Европейският съюз (ЕС) има сериозни трудности в разработването на механизъм, който да позволи на украинските бежанци да обменят спестяванията си в евро или други европейски валути, пише Financial Times. Причината за забавянето е несигурността около стойността на гривната, която беше замразена от местното правителство на нивата отпреди началото на инвазията на Русия.
       </p>
       <!-- Номер пагараф: 2 -->
       <p>
        Европейската комисия (ЕК) е в продължителни дискусии с Европейската централна банка (ЕЦБ) за създаването на механизъм, който да позволи определена сума от спестяванията в украинската валута да бъдат заменени в евро, но схемата ще изисква гаранции от държавите - членки на ЕС, за покриване на потенциални загуби от стойността на гривната.
       </p>
       <!-- Номер пагараф: 3 -->
       <p>
        Според запознати с въпроса източници, забавянето на представянето на подобен механизъм не е заради липса на желание от страна на европейските длъжностни лица. Ключът по-скоро се крие в това, че Украйна спря по-голямата част от търговията с валута и замрази официалния обменен курс за гривната на предвоенните нива. Страната също така наложи мораториум върху плащанията в чуждестранна валута, с изключение на тези, които подкрепят военните усилия на страната.
       </p>
       <!-- Номер пагараф: 4 -->
       <p>
        "Най-големият проблем, който хората имат, е, че пристигат с гривните и не могат да ги обменят... защото обменният курс е див", каза пред Financial Times Олга - украински доброволец, помагащ на бежанците, пристигащи на централната гара на Варшава. Банките и обменните бюра обаче не са склонни да приемат украинската валута, а дори и служители да получат обменните курсове, те често са с огромни отстъпки спрямо предвоенните нива или подлежат на непосилни такси.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <h3>
        ЕЦБ е обмисляла въпроса
       </h3>
       <p>
        Президентът на ЕЦБ Кристин Лагард описа задачата пред водената от нея институция като "сложна". "Имаме нужда от гаранция за обмена. Понякога нашите правни рамки показват своите граници в кризисни времена", заяви в понеделник Лагард. Тя говори пред медиите, след като ЕЦБ изпрати първоначален план за схемата за обмен на украинската гривна в европейски валути до ЕК. Ключова част от този план е даването на гаранция от ЕС за покриване на риска от валутни загуби в централната банка. Даването на подобна гаранция от страна на ЕС е задължително, защото в противен случай действията на ЕЦБ биха могли да бъдат разглеждани като директно финансиране на чуждо правителство, което е забранено в устава на блока.
       </p>
       <!-- Номер пагараф: 6 -->
       <p>
        Това не е единственият проблем пред ЕЦБ. Притеснението за финансовата институция е, че ще остане в ситуация, в която държи голяма сума гривни, която може да загуби значителна част от стойността си и няма да може да бъде заменена обратно в евро, поне докато войната приключи.
       </p>
       <!-- Номер пагараф: 7 -->
       <p>
        Задачата пред ЕК също не е лесна. Тя трябва да намери начин, по който да даде нужната гаранция на ЕЦБ, а според документ, видян от Financial Times, размерът й би бил между 1 и 3 млрд. евро. Подобни свободни средства в европейския бюджет няма, което поставя Брюксел в допълнително затруднено положение. "Приветстваме всички тези усилия. Комисията е в контакт с ЕЦБ и други централни банки, за да ги насърчи да намерят решения, за да покажат солидарност с украинските бежанци", се казва в позицията на Европейската комисия.
       </p>
       <!-- Номер пагараф: 8 -->
       <h3>
        Полша вече разработи подобен механизъм
       </h3>
       <p>
        Страната, в която до момента са избягали най-голям брой бежанци - Полша, обяви, че подобен механизъм вече е одобрен. Полската централна банка обяви подписването на споразумение с украинските си колеги. То ще позволи на всеки възрастен украински бежанец да обмени до 10 хил. гривни в полски злоти, като решението ще влезе в сила от 25 март. 10 хил. гривни се равняват на около 340 долара.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        Нападането на Украйна от Русия доведе до сериозен натиск за банковите системи на съседните страни, след като и бежанците, и местното население започнаха да теглят голяма част от спестяванията си.
       </p>
       <!-- Номер пагараф: 10 -->
       <p>
        Данни на Полската централна банка сочат, че парите в обращение са се увеличили с 11% от 24 февруари, като от финансовата институция посочват "безпрецедентното теглене" като главна причина. Точно това е довело и до проблемите с парите в брой, които да могат да бъдат изтеглени от банкоматите в Полша. От банката заявиха, че ситуацията се е стабилизирала след първата седмица на войната.
       </p>
       <!-- Номер пагараф: 11 -->
       <p>
        Броят на тегленията в брой в Литва се е удвоил след инвазията в Украйна, което доведе до изпразване на някои банкомати. И тук след първата седмица положението се е нормализирало. Централните банки на Естония, Латвия, Финландия, Словакия и Унгария също отчитат по-високо търсене на пари в брой.
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
