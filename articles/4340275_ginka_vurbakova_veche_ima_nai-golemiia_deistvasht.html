<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/biznes/energetika/2022/04/26/4340275_ginka_vurbakova_veche_ima_nai-golemiia_deistvasht/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Гинка Върбакова вече има най-големия действащ соларен парк в България
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Гинка" class="img-fluid" src="https://img.capital.bg/shimg/zx952y526_4340273.jpg?v=1650984898"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        За първи път от десетилетие в България настъпва промяна в подреждането на най-големите фотоволтаични централи. От тази година първото място се държи от новоизграждащия се соларен парк на Гинка Върбакова (
        <a href="https://www.capital.bg/biznes/kompanii/2019/11/01/3985194_nevuzmojnata_prodajba_na_chez/" target="_blank">
         която стана известна покрай опита да купи бизнеса на CEZ
        </a>
        ) край пазарджишкото село Априлци. Нейната лицензирана за работа инсталирана мощност към момента е 58 мВт, с което изпреварва досегашния първенец -
        <a href="https://www.capital.bg/biznes/kompanii/2020/01/31/4023162_nai-golemiiat_solaren_park_v_bulgariia_stava_avstriiski/" target="_blank">
         парка край Караджалово с 50 мегавата мощност
        </a>
        (реално панелите са 60 мВт, но лицензията за работа е само за 50).
       </p>
       <!-- Номер пагараф: 2 -->
       <p>
        По план соларната централа на Върбакова, която се развива от дружеството й "Риал стейтс", трябва да достигне капацитет 150 мВт. Това вероятно ще се случи още в началото на следващата година, с което проектът ще стане един от най-големите действащи на Балканите.
       </p>
       <!-- Номер пагараф: 3 -->
       <p>
        Важен момент е, че новата централа работи изцяло на пазарен принцип и не разчита на никаква държавна подкрепа. Тя е и първата реално въведена в експлоатация от множество проекти, които бяха задвижени през последните две години.
       </p>
       <!-- Номер пагараф: 4 -->
       <h3>
        Растяща инвестиция, растящо производство
       </h3>
       <p>
        Дружеството "Риал стейтс" оперира два малки соларни парка в същия регион от 2013 г. Те са с обща мощност 2.5 мВт и имат преференциални цени за изкупуване на енергията. Новата централа започва да се изгражда през лятото на миналата година, но стъпва върху стар проект. Дружеството е посочило пред КЕВР, че общият размер на инвестиционните разходи за изграждане на фотоволтаичната централа е 136 млн. евро (266.8 млн. лв.), като източниците на финансиране са в съотношение 30% (41 млн. евро) собствени средства и 70% (95 млн. евро) кредити.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        Изграждането на проекта е разделено на етапи. Първият е бил през 2020 г., когато са извършени инвестиционни разходи 29.4 млн. лв. Следват 44 мВт за 75.3 млн. лв. през 2021, изграждане на още 65 мВт за 99.4 млн. лв., както и финален етап за 41 мВт срещу 62.7 млн. лв.
       </p>
       <!-- Номер пагараф: 6 -->
       <p>
        За осигуряване на заемното финансиране по първите етапи "Риал стейтс" има сключени два договора - с Обединена българска банка за 15 млн. евро и с Юробанк - България (Пощенска банка), за 12.73 млн. евро.
       </p>
       <!-- Номер пагараф: 7 -->
       <p>
        Освен това дружеството е обявило, че води и преговори с Черноморската банка за търговия и развитие, Търговска банка Д и др. финансиращи институции. Но към момента няма подадени в КЕВР данни за сключени договори за кредити.
       </p>
       <!-- Номер пагараф: 8 -->
       <p>
        Според регулатора дружеството ще отчете отрицателен финансов резултат само през 2021 г. - в размер на 2.5 млн. лв., а в периода 2022 - 2046 г. (до когато е прогнозният живот на панелите) нарастваща нетна печалба от 321 хил. лв. за 2022 г. до 24.8 млн. лв. през 2046 г. "Освен това след 2023 г. до края на разглеждания период нетните парични потоци са положителни стойности, което е индикатор, че дружеството ще има финансови възможности да обслужва задълженията си по ползваните кредити", казва още КЕВР.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        По данни на Агенцията за устойчиво енергийно развитие през март новостроящата се централа вече е произвела над 7000 мВтч зелена енергия. Опциите пред новите производители на зелен ток са да сключат дългосрочен договор за доставка на фиксирана цена или да продават през борсата. Първият вариант е предпочитан от банките, тъй като дава сигурност и гарантира възвръщаемост на инвестицията в определени срокове. По информация на "Капитал" такива договори се сключат на нива около 150 лв./мВтч. Вторият е по-рисков, но пък в моменти като сегашния може да донесе повече приходи за кратко време. При средна цена близо 500 лв./мВтч на борсовия сегмент "Ден напред" за този период това прави приходи 3.5 млн. лв. за март. През април обаче средната борсова цена е около 320 лв., което при същата мощност би означавало 2.2 млн. лв. приход. За сравнение - в анализите на КЕВР за обслужването на кредитите е взета средна базова цена на енергията 104 лв./мВтч за 2021 г., която достига до 170 лв./мВтч за 2046 г.
       </p>
       <!-- Номер пагараф: 10 -->
       <h3>
        Стара история
       </h3>
       <p>
        "Риал стейтс" получава лиценз за производство на енергия още през 2010 г., след като предоставя идеен проект за изграждане на мащабен според тогавашните възможности фотоволтаичен парк (50 мВт) в местност Сакарджа край с. Априлци. За целта дружеството е купило терен близо 2 хил. дка от община Пазарджик след проведен публичен конкурс. Платената сума е 500 хил. лева. В договора, сключен още през юли 2008 г., има ясно дефинирани условия и неустойка при неизпълнение.
       </p>
       <!-- Номер пагараф: 11 -->
       <p>
        Но след въвеждането на множество ограничения за нови ВЕИ мощности в страната компанията на Гинка Върбакова се отказва от този проект със заявление до Комисията за енергийно и водно регулиране от 28 декември 2015 г. Решението на регулатора за прекратяването на този лиценз е от 11 май 2016 г. През същия период са замразени или прекратени още десетки проекти за ВЕИ.
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
