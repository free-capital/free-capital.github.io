<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/politika_i_ikonomika/redakcionni_komentari/2022/03/11/4322448_stalinizaciiata_na_rusiia/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Сталинизацията на Русия
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Сталинизацията" class="img-fluid" src="https://img.capital.bg/shimg/zx952y526_4322467.jpg?v=1646928720"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Когато Владимир Путин нареди инвазията в Украйна, той мечтаеше да възстанови славата на Руската империя. В крайна сметка възстанови терора на Йосиф Сталин. Не само защото отприщи най-насилствения акт на непредизвикана агресия в Европа от 1939 г. насам, но и защото в резултат на това се превръща в диктатор у дома - Сталин от XXI век, прибягващ както никога досега към лъжи, насилие и параноя.
       </p>
       <!-- Номер пагараф: 2 -->
       <p>
        За да разберем мащаба на лъжите на Путин, нека се върнем към планирането на войната. Руският президент смяташе, че Украйна бързо ще се срине, поради което
        <strong>
         не подготви народа си за инвазията или войниците си за мисията
        </strong>
        . Всъщност той уверяваше руските елити, че война няма да има. След две ужасни седмици на бойното поле той все още отрича, че води война, която може да се окаже най-големият конфликт в Европа от 1945 г. насам. За да поддържа всеобхватната си лъжа, Путин затвори почти всички независими медии в Русия, заплашва журналистите с 15 години затвор, ако не повтарят като папагали официалните лъжи на правителството, и арестува хиляди протестиращи срещу войната.
        <strong>
         С пропагандата, че военната му "операция" денацифицира Украйна, държавните телевизии ресталинизират Русия.
        </strong>
       </p>
       <!-- Номер пагараф: 3 -->
       <p>
        За да разберем апетита на Путин към насилието, трябва да видим как се води войната. След като не успя да си извоюва бърза победа, Русия се опитва да сее паника, като обрича украинските градове на глад и ги бомбардира на сляпо с артилерията си. На 9 март руснаците удариха родилен дом в Мариупол. Ако г-н Путин извършва военни престъпления срещу братята си славяни, които възхвалява в писанията си, той е готов да извърши клане и у дома.
       </p>
       <!-- Номер пагараф: 4 -->
       <p>
        За да преценим степента на параноята на Путин, нека си представим как свършва войната. Русия има повече огнева мощ от Украйна. Тя все още напредва, особено на юг. Все още може да завземе столицата Киев. И все пак, дори войната да се проточи с месеци, е трудно да си представим Путин като победител.
       </p>
       <blockquote class="blockquote">
        <h3>
         Ако г-н Путин извършва военни престъпления срещу братята си славяни, които възхвалява в писанията си, той е готов да извърши клане и у дома.
        </h3>
        <div class="media align-items-center">
         <div class="media-body">
          <h5>
          </h5>
         </div>
        </div>
       </blockquote>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        Да предположим, че Русия ще успее да наложи ново правителство. Украинците сега са обединени срещу нашественика. Марионетките на Путин не биха могли да управляват без окупация, но Русия няма пари или войски, за да разположи гарнизони на територията на дори половината от Украйна. Доктрината на американската армия гласи, че
        <strong>
         за да се потуши бунт - в този случай подкрепен и от НАТО - окупаторите се нуждаят от 20 до 25 войници на всеки 1000 души, докато Русия разполага с малко над четирима.
        </strong>
       </p>
       <!-- Номер пагараф: 6 -->
       <p>
        Ако, както Кремъл вече започва да сигнализира, Путин няма да наложи марионетно правителство - защото и не може - той ще трябва да постигне някакъв компромис с Украйна в мирните преговори. И все пак на него ще му е трудно да наложи споразумение.
        <strong>
         В крайна сметка какво може да направи той, ако следвоенна Украйна възобнови своя завой на запад: да нахлуе ли?
        </strong>
       </p>
       <!-- Номер пагараф: 7 -->
       <p>
        За всички е все по-очевидно, че с инвазията в Украйна Путин допусна катастрофална грешка. Той разби репутацията на уж страховитите въоръжени сили на Русия, които се оказаха тактически неспособни срещу по-малък, по-зле въоръжен, но мотивиран противник. Русия загуби планини от оборудване и понесе хиляди жертви, почти толкова за две седмици, колкото Америка е загубила в Ирак от 2003 г. насам.
       </p>
       <!-- Номер пагараф: 8 -->
       <p>
        Путин донесе унищожителни санкции на страната си. Руската централна банка няма достъп до твърдата валута, от която се нуждае, за да поддържа банковия си сектор и да стабилизира рублата. Брандове като IKEA и Coca-Cola затвориха вратите си в Русия. Някои стоки вече с в режим на порцион. Западните износители спряха жизненоважни за руската индустрия компоненти, което води до спиране на фабриките. Санкциите в енергетиката, които засега са ограничени, заплашват да пресушат притока от чужда валута, от който Русия се нуждае, за да плаща за вноса си.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        И като Сталин преди него, Путин унищожава "буржоазията" - големия мотор за модернизацията на Русия. Няма нужда да ги изпраща в гулага, те сами бягат към градове като Истанбул в Турция или Ереван в Армения. Тези, които избират да останат, са оковани от ограничения върху свободата на словото и на сдружаването. Те ще се сблъскат с пълна сила с ударите на високата инфлация и икономическия разпад. Само за две седмици те загубиха страната си.
       </p>
       <!-- Номер пагараф: 10 -->
       <p>
        Сталин ръководеше растящата икономика. Докато извършваше безчинствата си, той консолидира съветската империя. След нападението от нацистка Германия той беше спасен с невероятната жертва на страната си, която прави повече от всяка друга държава, за да спечели войната.
       </p>
       <blockquote class="blockquote">
        <h3>
         Руснаците, които остават в страната си, ще се сблъскат с пълна сила с ударите на висоата инфлация и икономическия разпад.
        </h3>
        <div class="media align-items-center">
         <div class="media-body">
          <h5>
          </h5>
         </div>
        </div>
       </blockquote>
       <!-- Номер пагараф: 11 -->
       <p>
        Путин не разполага с това предимство. Той не успява да спечели война, която сам подпали, обричайки народа си на бедност. За разлика от Сталин режимът му няма и идеологическо ядро. "Путинизмът", който съчетава национализъм и ортодоксална религия, е предназначен за телевизионната публика. А регионите на Русия, разпръснати в 11 часови зони, вече мърморят, че това е война на Москва.
       </p>
       <!-- Номер пагараф: 12 -->
       <p>
        <strong>
         Когато мащабът на провала на Путин стане пределно ясен, Русия ще влезе в най-опасния момент от този конфликт.
        </strong>
        Някои фракции на режима ще се обърнат една срещу друга в спирала от взаимни обвинения. Страхувайки се от преврат, Путин няма да вярва на никого, а може да му се наложи и да се бори за властта си. Той може също да се опита да промени хода на войната, като ужаси украинските си врагове и прогони западните им поддръжници с химическо оръжие или дори с ядрен удар.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <p>
        Докато наблюдава случващото се в Украйна, светът трябва да се стреми да ограничи предстоящата опасност. Той трябва да разкрива лъжите на Путин, като насърчава истината. Западните технологични фирми грешат, като затварят операциите си в Русия, защото предават на режима пълен контрол върху потока от информация. Правителствата, които приветстват украинските бежанци, трябва да приветстват и руските емигранти.
       </p>
       <!-- Номер пагараф: 14 -->
       <p>
        НАТО може да помогне за смекчаване на насилието на Путин - поне в Украйна, като продължи да въоръжава правителството на Володимир Зеленски и да го подкрепя, ако той реши, че е дошло времето да започне сериозни преговори. НАТО може също да увеличи натиска върху руския президент, като ускори въвеждането на незабавни и дълбоки енергийни санкции, макар и с цена за световната икономика.
       </p>
       <!-- Номер пагараф: 15 -->
       <p>
        А Западът може да се опита да овладее параноята на Путин. НАТО трябва да заяви, че няма да стреля по руските сили, стига те да не атакуват първи. Колкото и Западът да иска нов режим в Москва, трябва да заяви, че няма директно да бъде инженер на такъв. Освобождението е задача за руския народ.
       </p>
       <!-- Номер пагараф: 16 -->
       <p>
        Докато Русия потъва, контрастът с президента в съседство е крещящ.
        <strong>
         Путин е изолиран и морално мъртъв; Зеленски е смел и достъпен обикновен човек, който обедини своя народ и света. Той е антитеза на Путин, а може би и формула за неговото падане.
        </strong>
        Представете си в какво може да се превърне Русия, след като бъде освободена от своя Сталин на XXI век.
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
