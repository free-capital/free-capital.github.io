<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/politika_i_ikonomika/infrastructure/2022/03/26/4328332_okolovrustnoto_na_plovdiv_otiva_pri_treis_ako_niama/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Околовръстното на Пловдив отива при "Трейс", ако няма обжалване и те потвърдят офертата си
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Околовръстното" class="img-fluid" src="https://img.capital.bg/shimg/zx952y526_4328335.jpg?v=1648119362"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Пловдивското околовръстно шосе беше един от проектите, за които ГЕРБ - на централно и на местно ниво, твърдяха че е от съществено значение. Все пак вторият по големина град в България все още няма завършен околовръстен път, а това е от съществено значение за транзитното преминаване на стотиците камиони дневно до автомагистрала "Тракия"и "Марица", без да се изливат върху и без това натоварената градска мрежа.
       </p>
       <!-- Номер пагараф: 2 -->
       <p>
        Основните дейности, които трябва да се случат по този път, са две. Първата е Югоизточният обход, който трябваше да свърже "Скобелева майка" с Асеновградско шосе и така да заобиколи Пловдив от изток. Този път е с приблизителна дължина от 5 км. и е предвиден като скоростен с две платна. Другата част е ремонтът на старото околовръстно, за който дейностите по 14 км. трасе се очаква да продължат, по следващите 6 км. участък между кръстовищата с Коматевско и Пазарджишко шосе.
       </p>
       <!-- Номер пагараф: 3 -->
       <p>
        Този месец най-накрая беше избран изпълнител за първата част. Това е добре познатият в Пловдив "Трейс груп холд", който (ако няма обжалвания), ще строи срещу 41.4 млн. лв. с ДДС.
       </p>
       <!-- Номер пагараф: 4 -->
       <h3>
        Избор след две години
       </h3>
       <p>
        Обходът има дълга история. За първи път през септември 2020 година бе обявена обществената поръчка на стойност 42 млн. лв. След първото обявление тогава Агенция "Пътна инфраструктура" (АПИ) реши да прекрати процедурата, като се мотивира с пропуски в документациите на всички 12 кандидати, подали оферти. Решението за прекратяване излезе през януари 2021 г. Последва нова процедура от февруари 2021 г., по която кандидатстваха 7 фирми, но до отваряне на техните оферти не се стигна близо година след това.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        На 10 март АПИ все пак реши да започне разглеждането на получените оферти за обхода. Без особена изненада, кандидатите са познатите местни играчи - консорциуми с водещи партньори "Щрабаг", ПСТ груп,"Геострой", "Парсек груп", Европейски пътища, а самостоятелно са се явили "Трейс груп холд" и "Иса - 2000".
       </p>
       <!-- Номер пагараф: 6 -->
       <p>
        С решение на комисията от 16 март, за изпълнител на строително-монтажните работи е избран местният фаворит "Трейс груп холд", който според класирането е получил 100 точки. Втори в надпреварата са останали "Щрабаг", а двама от участниците - обединението "Пловдив 2021" и ДЗЗД "Виа Филипополис", са отстранени от процедурата, поради неотговарящи на изискванията ценови предложения.
       </p>
       <!-- Номер пагараф: 7 -->
       <h3>
        Договор, но на каква цена
       </h3>
       <p>
        "Трейс" е добре познат участник в поръчките за строителство на повечето големи обекти в страната.
        <a href="https://www.capital.bg/politika_i_ikonomika/infrastructure/2022/02/22/4314713_trite_golemite_proekta_za_200_mln_lv_koito_shte/" style="text-decoration-line: none;">
         В Пловдив те са изпълнител на пробива под Гарата, който е на стойност 89 млн. лв.
        </a>
        Според подадената оферта ще трябва да построят обхода на града за 41 430 000 лв. от които 39 млн. същински разходи за СМР и 1,9 млн. допълнителни разходи.
       </p>
       <!-- Номер пагараф: 8 -->
       <p>
        Ако изборът не бъде обжалван от останалите участници в 10 дневен срок, ще се пристъпи към подписване на договор. Тук обаче големият въпрос е "Трейс груп холд" да потвърдят своята оферта, която е подадена преди повече от година на тогавашните цени на строителните материали.
        <a href="https://www.capital.bg/politika_i_ikonomika/ikonomika/2022/03/14/4323851_putnite_proekti_poskupvat_ili_napravo_spirat_zaradi/" style="text-decoration-line: none;">
         Както "Капитал" многократно вече описва
        </a>
        <a href="https://www.capital.bg/biznes/promishlenost/2022/03/11/4321964_stomanata_stana_skupa_ili_lipsvashta_i_udari/" style="text-decoration-line: none;">
         , инфлацията удари особено силно строителния сектор
        </a>
        и дори се наложи МРРБ да мисли за промени в ЗОП, с които да успее да отговори на опасността десетки подписани договори да пропаднат.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        "Капитал" потърси "Трейс" за коментар относно ценовата оферта и от компанията обещаха реакция, но до момента все още нямаме техен отговор.
       </p>
       <!-- Номер пагараф: 10 -->
       <h3>
        Депутати в действие
       </h3>
       <p>
        Интересното е, че въпросът със застоялия проект за околовръстното шосе получи подтик почти веднага след срещата на областния управител на Пловдив Йордан Иванов с народни представители от града, която се състоя на 7 март. На нея стана ясно, че няма финансиране за въпросния път от републиканския бюджет и средства ще се търсят директно от Министерски съвет. Тогава депутатите се организираха да потърсят отговори за хода на процедурите директно при министър Караджов и подчинената му АПИ. Три дни по-късно АПИ започна разглеждането на офертите.
       </p>
       <!-- Номер пагараф: 11 -->
       <p>
        "Обектът е предложен за изпълнение в инвестиционната програма на АПИ и в бюджета е предвиден финансов ресурс, който да обезпечи подписването на договорите за строителство и строителен надзор през 2022 г. След завършване на отчуждителните процедури се предвижда обектът да стартира през втората половина на 2022 г.", отговориха за "Капитал" от МРРБ и АПИ.
       </p>
       <!-- Номер пагараф: 12 -->
       <p>
        Ако пътят бъде завършен се очаква значително облекчение на трафика в града и подобряване на достъпа до магистралите, а оттам и до ГКПП "Капитан Андреево".
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <p>
        Що се отнася до другата част от околовръстното шосе - това от Асеновград до Пазарджишко шосе, което се намира в потресаващо състояние, за него също е намерено финансиране от бюджета на Агенцията, потвърдиха оттам за "Капитал". Стойността на целия ремонт е 25 млн. лв. До момента са отремонтирани 8 км. участък от кръстовището на Коматевско до Асеновградско шосе.
       </p>
       <!-- Номер пагараф: 14 -->
       <p>
        "По оставащите за ремонт 6 км. участък от Коматевско шосе до Пазарджишко шосе ще стартират ремонтни дейности веднага след подобряване на метеорологичните условия", заявиха от пътната агенция.
       </p>
       <!-- Номер пагараф: 15 -->
       <p>
        Тече и разработването на технически проект за разширяването на този път. Реалистичния срок за завършването на проектните процедури е 2023 г. След това обаче около година още ще отнемат отчуждителните процедури.
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
