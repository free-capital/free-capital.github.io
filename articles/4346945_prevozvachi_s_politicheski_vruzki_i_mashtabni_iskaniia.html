<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/biznes/transport/2022/05/18/4346945_prevozvachi_s_politicheski_vruzki_i_mashtabni_iskaniia/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Превозвачи с политически връзки и мащабни искания за държавни помощи
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt='Протестът на превозвачи мина през министерството на транспорта, където имаше викове "оставка"' class="img-fluid" src="https://img.capital.bg/shimg/zx952y526_4347969.jpg?v=1652886660"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <!-- Каре Темата накратко  -->
       <div class="storyOverview">
        <div class="storyOverview__heading">
         Темата накратко
        </div>
        <ul class="storyOverview__list pl-3">
         <li class="storyOverview__item">
          Голяма част от исканията на превозвачите нямат особен икономически смисъл и не биха имали ефект за дейността им.
         </li>
         <li class="storyOverview__item">
          Периодът със сигурност е труден за бизнеса им, но не може държавата да поеме голяма част от сметката
         </li>
         <li class="storyOverview__item">
          Агресивността им оставя впечатление, че бунтът има политическа цел - падането на правителството.
         </li>
        </ul>
       </div>
       <hr/>
       <!-- Номер пагараф: 2 -->
       <p>
        Международни превозвачи, които със сигурност виждат, че цените на горивата в страната са сред най-ниските в Европа, но въпреки това искат огромни отстъпки от българското правителство. Автобусни фирми, които използват напълно безплатно по-голямата част от пътищата, като например този от Пловдив до Пампорово и Смолян, искат да продължават да не плащат. Всички вкупом настояват за намаляване на ДДС и акциз и повече субсидии. Макар да имат опцията, която и ползват, да пренесат увеличението към крайните си клиенти.
       </p>
       <!-- Номер пагараф: 3 -->
       <p>
        Ситуацията може да звучи абсурдно, но съвсем реално стотици камиони и автобуси блокираха главни пътни артерии.
        <strong>
         А тъй като исканията на бранша са неизпълними или недопустими, протестът им се превърна в политически - с викове "оставка".
        </strong>
       </p>
       <!-- Номер пагараф: 4 -->
       <h3>
        История на историята
       </h3>
       <p>
        Годината е 2008 г. В Столичната община гръмва скандал след изтичането на 39-минутен запис на разговора между зам.-кмета по транспорта Велизар Стоилов със собствениците на две частни автобусни компании - Ивайло Константинов ("Юнион Ивкони") и Миролюб Столарски ("Карат-С"), и с управителя на общинската "Столичен автотранспорт" Асен Добранов, които тогава си поделят автобуснитe линии на столицата.
       </p>
       <div id="storyParallax1">
       </div>
      </div>
      <div class="story-content col-12">
       <div id="nativeBanner_story4">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        Близо 15 години по-късно от срещите на властта с превозвачите пак изтичат записи. Този път обаче целта бе да се покаже конфронтацията на бранша и властта, а не пазарлъците между тях.
       </p>
       <!-- Номер пагараф: 6 -->
       <p>
        Превозвачите бяха заплашили с огромен национален протест на 18 май, който да блокира цялата страна.
        <a href="#%D0%BA%D0%B0%D1%80%D0%B5" target="_self">
         Исканията им са
        </a>
        да отпадне биодобавката за горивата, да има 50-процентно намаление на акциза на горивата и мораториум върху повишаването на тол таксите и обхвата на платените пътища. Ден преди датата на протеста диалогът между превозвачите и кабинета беше възстановен с взаимни извинения на страните.
        <strong>
         Но постигнати договорености нямаше - само обещания за нови срещи в експертен формат.
        </strong>
        Заради което протестът все пак се състоя, макар и в по-малки мащаби.
       </p>
       <!-- Номер пагараф: 7 -->
       <p>
        Според представители на бранша обаче в момента те са толкова обединени, колкото не са били от години. А причината е, че министърът на транспорта Николай Събев е успял да ги обиди с незачитането на бранша и част от компаниите се чувствали "изоставени".
       </p>
       <!-- Номер пагараф: 8 -->
       <p>
        Но от друга страна, протестът на превозвачите прилича повече на политически, особено след като министърът на транспорта Николай Събев и няколко фирми влязоха в директен конфликт. Факт е, че много от тях имат преки политически връзки и интереси в различни сфери като строителство. Търгуват и с горива. Което прави ситуацията много по-комплексна.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        Освен това в част от исканията на превозвачите няма голям смисъл - например повечето транспортни фирми се движат из цяла Европа и зареждат гориво извън България и многократно са изразявали недоволството си от условието в пакет "Мобилност" камионът да се връща до България в даден момента, така че каквито и отстъпки да се правят тук, ефектът ще бъде минимален. По отношение на тол таксите пък в медиите бе разпространено видео, което показва, че спонсор на
        <a href="https://novini.bg/bylgariya/obshtestvo/719194" target="_blank">
         банкет на превозвачите, на който пее Камелия, е посредникът при събирането на тол таксите - TollPass
        </a>
        ("Интелигентни трафик системи" АД).
       </p>
       <!-- Номер пагараф: 10 -->
       <p>
        А така или иначе всички по-големи разходи са калкулирани в цената, която се плаща по веригата и от крайния потребител. Показателен в това отношение е и фактът, че
        <strong>
         броят на преминалите камиони през границите се увеличава с над 18% на годишна база и бизнесът не само не закъсва, а и се развива
        </strong>
        .
       </p>
       <!-- Номер пагараф: 11 -->
       <p>
        Проблем има само за автобусните превозвачи с фиксирани цени на билетите, но пък за тях управляващите бяха обявили, че ще търсят начин за подпомагане.
       </p>
       <!-- Номер пагараф: 12 -->
       <h3>
        Министърът срещу големите
       </h3>
       <p>
        Според министър Събев превозвачите са използвани, за да вдигнат температурата на напрежението, така че правителството да падне. По-рано с публикация във фейсбук той заяви: "В предишните години държавата е раздавала щедро и без много да внимава, субсидии и на автобусните превозвачи. Вече има повече контрол и това доведе до протести. Контролът не е самоцел. Той трябва да спести пари на всички нас и да подреди правилно отношенията в икономиката. Филмът с няколко послушни транспортни фирми на "държавна хранилка" приключи." В процеса на разговори, заплахи и недоволство изплуваха имената на няколко компании - свързаните "Юнион Ивкони" и "Груп плюс" и пловдивската ПИМК. Или на практика най-големият автобусен превозвач и най-големият товарен.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <p>
        "Юнион Ивкони" обвини правителството, че извършва "чудовищни репресии" срещу тях заради участието като един от организаторите на протеста на Обединения транспортен бранш. Последва съобщение от министерството, че "в ход е проверка, разпоредена от министъра на транспорта и съобщенията Николай Събев, във връзка с разпространения сигнал от сдружение БОЕЦ за прикриване на нередности в дейността на "Юнион Ивкони". Последва отгoвор от страна на "Юнион Ивкон", в който Георги Георгиев от БОЕЦ е заплашван със съд, а Събев е запитан дали има връзка агресията му срещу "Юнион Ивкони" с това, че миналата година "получихме лиценз за куриерски услуги, освен с участието ни в протестите".
       </p>
       <!-- Номер пагараф: 14 -->
       <h3>
        Всеки за себе си
       </h3>
       <p>
        През 2019 г.
        <a href="https://www.capital.bg/biznes/kompanii/2019/02/01/3383304_kak_se_sglobiava_avtobusen_gigant/" target="_blank">
         "Юнион Ивкони" се обедини с едни от големите си конкуренти - "Етап Адресс" и "Груп плюс"
        </a>
        , и стана абсолютен лидер в сектора. Купувачите бяха млади мениджъри без собствен ресурс, а операцията не получи доверието на частна търговска банка.
        <strong>
         Вместо това големият кредит от 40 млн. евро бе даден от държавната ББР
        </strong>
        . Формирането на новата най-голяма компания се случи през акционерното дружество "Транспект", съществуващо от края на 2017 г., с капитал 50 хил. лв. и към момента на сделката разделен поравно между Георги Атанасов, управител на "Юнион Ивкони", и Петър Господинов, по думите на останалите - финансист.
       </p>
       <!-- Номер пагараф: 15 -->
       <p>
        След сделката дългогодишното лице на "Юнион Ивкони" Ивайло Константинов, който беше депутат от ГЕРБ, заяви, че ще се отдаде на търговията с горива. Но въпреки това е изпълнителен директор на Националното сдружение на автобусните превозвачи.
       </p>
       <!-- Номер пагараф: 16 -->
       <p>
        Споровете с ПИМК пък излизат извън пределите на транспорта, като компанията е и един от големите строители в страната.
        <a href="https://www.capital.bg/biznes/imoti/2022/05/10/4344751_sled_protesti_i_vizita_na_regionalniia_ministur/" target="_blank">
         На 10 май работници и камиони на компанията на Илиян Филипов, собственик на ПИМК, блокираха центъра и изходите на Пловдив
        </a>
        , поставяйки под обсада областната управа. Причината беше срещата между управителя Йордан Иванов и регионалния министър Гроздан Караджов, които трябваше да изяснят има ли проблем в Пловдив да се одобряват нови подробни устройствени планове (ПУП) за строителство.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 17 -->
       <p>
        Активно участие в протестите взима и Йордан Арабаджиев, който сега е председател на Сдружението на международните превозвачи. Дълги години при управлението на ГЕРБ обаче той беше директор на ДАИ.
       </p>
       <!-- Номер пагараф: 18 -->
       <h3>
        Борба за гориво
       </h3>
       <p>
        Основната част от исканията на бранша са по отношение на горивото. Любопитно е, че и двете основни фирми, забъркани в скандалите с властта в последните дни,
        <strong>
         имат бизнес именно в сферата на горивата
        </strong>
        .
       </p>
       <!-- Номер пагараф: 19 -->
       <p>
        Важно е да се припомни, че в личен конфликт с министъра на финансите и вицепремиер Асен Василев влезе Георги Самуилов, собственик на "Инса ойл".
        <a href="https://www.capital.bg/politika_i_ikonomika/bulgaria/2022/03/24/4328326_prokuraturata_sreshtu_asen_vasilev/" target="_blank">
         По Сигнал на Самуилов скоростно срещу Василев през март беше образувано дел
        </a>
        о. "Инса ойл" снабдява много по-малки търговци на горива, но от началото на войната от пазара обясниха, че не предлагал толкова атрактивни условия както преди.
       </p>
       <!-- Номер пагараф: 20 -->
       <p>
        Групата на Илиян Филипов има 8-9 обекта за продажба на горива. Те се развиват през фирмата "ЕК Петрол", като фирмата се занимава и с транспорт на дизелово гориво в България и Европа и разполага с автоцистерни за доставка. Фирмата е собственост на Костадин Филипов и на Елена Демирова. Костадин е син на един от двамата създатели на най-големия автомобилен превозвач на товари (ПИМК), Илиян Филипов.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 21 -->
       <p>
        Компанията е учредена през 2015 г. Създаването на петролна компания от превозвач не е изненада, като големите автомобилни фирми често разполагат със собствени бензиностанции и са по-независими от големите търговци на горива.
       </p>
       <!-- Номер пагараф: 22 -->
       <p>
        Ивайло Константинов пък развива бизнеса си през "Уни енерджи", която развива верига бензиностанции под бранда Avia. "Уни енерджи" съществува от години. Компанията е с 505 хил. лв. капитал. Преди време Константинов заяви, че има около 20 терена и земеделски земи, както и намерения да развива голяма верига. Avia функционира на принципа на сдружение. "Уни енерджи" има дял в "Авиа България", в която участват още швейцарското Avia International и третият партньор - "ТТН комерс". Развитието на обектите е на принцип, близък до франчайзинга, като в страната има още няколко обекта под бранда.
       </p>
       <!-- Номер пагараф: 23 -->
       <p>
        Всичко това показва, че зад протестите на превозвачите се крият много повече неща от икономическите искания. Въпросът е дали правителството ще може да отговори на всичко, или протестите ще продължат с по-голяма
        <a id="каре" name="%D0%BA%D0%B0%D1%80%D0%B5">
         сила
        </a>
        .
       </p>
       <!-- Номер пагараф: 24 -->
       <!-- Каре wide -->
       <div class="card newsbox-wide">
        <div class="card-body">
         <strong>
          Исканията на превозвачите са от седмици, не са в писмена форма, но ето най-често спряганите:
         </strong>
         <br/>
         <br/>
         <ul>
          <li>
           Да не се вдигат цената на тол таксите и обхватът на платените пътища
          </li>
          <li>
           Да се намали акцизът на горивата с 50% за 6 месеца
          </li>
          <li>
           Да отпадне временно биодобавката към горивата
          </li>
          <li>
           100% субсидиране на преференциалните пътувания при редовните линии, които се движат с метан, защото там няма акциз
          </li>
          <li>
           Да се таксуват по-скъпо чуждите превозвачи през първокласните пътища, но не и българските.
          </li>
         </ul>
         <br/>
         <br/>
         Какво предложи кабинетът:
         <br/>
         <br/>
         <ul>
          <li>
           Намаляване на цената на биодобавката със 150 - 200 долара на тон по-ниско от цената на спот пазара за юли - септември
          </li>
          <li>
           Премахване на акциза за пропан-бутан и метан, което ще свали 34 ст. от цената на килограм
          </li>
          <li>
           Намаляване на ДДС за пропан-бутан и метан от 20% на 9%
          </li>
          <li>
           Работна група ще започне да прави анализи за индексация на договорите на автобусните превозвачи, които имат фиксирани цени.
          </li>
         </ul>
         <br/>
         <br/>
         Коментар защо поисканото е невъзможно
         <br/>
         <br/>
         <ul>
          <li>
           България е на минималната акцизна ставка за дизел и бензин, а Брюксел не разрешава падане под нея
          </li>
          <li>
           Тол таксите бяха намалени през 2020 г. уж временно, но без промяна и досега. Платеното показа, че от винетки на леки автомобили се събира двойно по-висока сума, отколкото от камиони и автобуси. Последните често използват напълно безплатната за тях второкласна пътна мрежа - например пътят Пловдив - Смолян е такъв
          </li>
          <li>
           Таксуването на чужди превозвачи по различен начин от българските противоречи на европейските правила на конкуренцията
          </li>
          <li>
           За международните товарни превози тези искания не са решение, тъй като горивата по маршрута в чужбина си остават скъпи.
          </li>
         </ul>
         <br/>
         <br/>
        </div>
       </div>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
