<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/politika_i_ikonomika/sviat/2022/04/17/4336638_otmianata_na_zakon_za_imigraciiata_dovede_do_blokada/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Отмяната на закон за имиграцията доведе до блокада на границата между САЩ и Мексико
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Отмяната" class="img-fluid" src="https://img.capital.bg/shimg/zx952y526_4336632.jpg?v=1650178820"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Блокада на мексикански камиони на ключов мост в Тексас доведе до пренасочване на товарите от САЩ към далечни пропускателни пунктове и влошава проблемите с прекъсванията на доставки за много стоки. Причина за тези действия са засилените инспекции от губернатора на Тексас Грег Абът. А те бяха наредени да се извършват заради... имиграцията. Това е въпрос, който събира изключително голямо обществено внимание в САЩ, като трафикът на хора и наркотици най-често се случва през мексиканската граница. В началото на пандемията от коронавирус тогавашният президент Доналд Тръмп представи закон, известен като "Член 42", според който Граничният патрул и Митническата и гранична защита на САЩ имат правото да забранят влизането на лица, които потенциално представляват риск за здравето. Рискът, който имигрантите носят в тази ситуация, беше, че те не са подлежали на същите ограничения за пътуване както останалите хора, което може да доведе до бум на случаите на коронавирус.
       </p>
       <!-- Номер пагараф: 2 -->
       <p>
        Краят на пандемията обаче дойде и с това идва и краят на "Член 42", като очакванията са администрацията на президента Джо Байдън да отмени закона най-късно следващия месец. Според експерти отмяната му ще доведе до доста по-засилен наплив от имигранти към САЩ. Това решение обаче среща сериозна опозиция, като това е особено вярно за щатите, чиито губернатори са от Републиканската партия.
       </p>
       <!-- Номер пагараф: 3 -->
       <p>
        В Тексас губернаторът Грег Абът взе нещата в свои ръце и нареди на местната полиция да изгради пропускателни пунктове малко след границата, на които щателно да бъдат проверявани всички търговски превозни средства. Целта на допълнителните проверки е да се спре евентуален трафик на хора или наркотици, като Абът описва решението си като такова с "нулева толерантност".
       </p>
       <!-- Номер пагараф: 4 -->
       <h3>
        Бизнесът страда
       </h3>
       <p>
        Решението на губернатора се отразява директно на бизнесите в Тексас, след като камионите, които доставят стоки, се бавят значително на влизане в страната.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        В отговор на решението на Абът мексикански водачи на камиони блокираха мост, който свързва Мексико с американския град Фар, като трафикът и в двете посоки е фактически спрян. Според данни на The New York Times на ден през този мост минават стоки на стойност 16 млн. долара, което прави решаването на проблема спешна задача. Данни на Националната камара на товарния транспорт пък показват, че трафикът на моста е спаднал от обичайните 3000 камиона дневно до между 300 и 500. Подобен протест има и на мост, който свързва Мексико с Ел Пасо.
       </p>
       <!-- Номер пагараф: 6 -->
       <p>
        Поради тази причина чакането за влизане в САЩ може да достигне 14 часа, като това кара немалък брой шофьори да потърсят алтернативни маршрути през Аризона или Ню Мексико. "Сега сме на ниво криза", каза пред The New York Times Данте Галеаци, президент на Тексаската международна асоциация за производство. "Най-голямото предизвикателство е, че просто не знаем колко дълго ще продължи това", допълни той.
       </p>
       <!-- Номер пагараф: 7 -->
       <p>
        В съобщение до пресата Митническата и гранична защита заяви, че се усещат закъснения на големи търговски пунктове в Тексас в резултат на "допълнителни и ненужни проверки" от държавната полиция. Според организацията тези забавяния водят до спад на търговския трафик с до 60%. Главният изпълнителен директор на Тексаската асоциация за камиони Джон Д. Еспарза каза, че случващото се в щата ще се отрази на цялата страна, защото се бавят или са спрени доставки, които е трябвало да стигнат до различни точки на САЩ, а не само в Тексас. Еспарза заяви пред The New York Times, че е изпратил въпроси до губернатора, но все още не е получил отговор. Тексаската асоциация за камиони беше една от първите организации, които подкрепиха Абът в предизборната му кампания преди междинните избори през ноември. Ако спечели изборите, то това би било трети мандат за републиканския кандидат.
       </p>
       <!-- Номер пагараф: 8 -->
       <h3>
        Над три хиляди допълнителни проверки за седмица
       </h3>
       <p>
        От миналата седмица патрулните служители на щата Тексас са извършили над 3400 допълнителни проверки и са извадили повече от 800 превозни средства от движение за дефектни спирачки, гуми и осветление, сочат данни на Тексаския отдел за обществена безопасност.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        Полицията в Тексас е принудена да използва заобиколни начини за спиране на камиони от това да навлязат в Тексас, след като само федералното правителство има законовите правомощия да се занимава с въпроси около имиграцията. Заради това тексаските полицаи спират камиони заради различни дефекти. Ако става дума за хора, то най-често използваната стратегия е да бъдат обвинявани в престъпления, твърди The New York Times. "Ще използваме всички законни правомощия, за да ограничим потока от наркотици, трафиканти на хора, нелегални имигранти, оръжия и други контрабанди в Тексас", каза пред медии Абът относно правомощията на тексаската полиция.
       </p>
       <!-- Номер пагараф: 10 -->
       <h3>
        Важна търговия
       </h3>
       <p>
        Около 443 млрд. долара в машини, електроника и плодове са внесени в САЩ през пристанищата на Тексас и Мексико миналата година според Тексаския център за икономическо развитие на предприятията в Тексаския международен университет A&amp;M в Ларедо. Тексас има повече над 20 международни моста, които го свързват с мексиканските щати Тамаулипас, Нуево Леон, Коауила и Чихуахуа, съобщава Bloomberg.
       </p>
       <!-- Номер пагараф: 11 -->
       <p>
        Закъсненията "влияят значително на местната и регионалната верига на доставки и местните търговски асоциации изискват правителството на Тексас да осигури облекчаване на процеса на проверка на граничните камиони", казва пред агенцията служител на Белия дом, който обвинява единствено служители на щата, а не федералните гранични патрули.
       </p>
       <!-- Номер пагараф: 12 -->
       <p>
        Във вторник заместник-министърът на търговията на Мексико Лус Мария де ла Мора изпрати писмо до републиканския лидер на втория по големина щат в САЩ с молба за сътрудничество в намирането на начини за поддържане на търговията. Националната камара за товарен транспорт на Мексико оцени, че закъсненията само на моста в град Фар са причинили икономически загуби 8 млн. долара на ден, и призова Abbott да оттегли заповедта, за да предотврати "срив в международната трансгранична търговия".
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
