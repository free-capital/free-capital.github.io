<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/politika_i_ikonomika/zdraveopazvane/2022/04/23/4339582_kak_zdravnata_kasa_beshe_izpolzvana_sreshtu_lekaria_na/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Как здравната каса беше използвана срещу лекаря на 2020 г. - Александър Оскар
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Как" class="img-fluid" src="https://img.capital.bg/shimg/zx952y526_4339581.jpg?v=1650712301"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Националната здравноосигурителна каса (НЗОК) за първи път в своята история публично опровергава наказание, наложено от нейно поделение, и то най-голямото - столичната здравна каса. Става въпрос за глоба, наложена след поръчкова проверка срещу д-р Александър Оскар, лекар на годината за 2020 г., авторитетен детски офталмолог, завежда очната клиника на Александровска болница и Катедрата по офталмология на Медицинския университет - София. Наскоро доктор Оскар успешно защити професорско звание. През пролетта и лятото на м.г. той беше едно от лицата на протеста срещу
        <a href="https://www.capital.bg/politika_i_ikonomika/zdraveopazvane/2021/06/01/4215472_tushta_na_purva_liniia_i_kakvo_oshte_se_sluchva_v/1650697753efb8f921e50aa32f96d9f1ec44694617" target="_blank">
         порочното управление на столичната университетска болница "Александровска"
        </a>
        по времето на ГЕРБ и това е най-логичното обяснение за очевидно тенденциозната институционална атака срещу него през есента на м.г.
       </p>
       <!-- Номер пагараф: 2 -->
       <p>
        Точно преди парламентарните избори през ноември м.г. столичната здравна каса излезе с констатация, че всички извършени от д-р Оскар над 2700 прегледа за първата половина на годината в диагностично-консултативния център на Александровска болница (бившата поликлиника) са били с неподписани от пациентите (най-често това са родителите на прегледаните деца) амбулаторни листа. На ДКЦ беше наложена глоба 178 хил. лв.
       </p>
       <!-- Номер пагараф: 3 -->
       <p>
        Повечето лекари безропотно приемат глобите на касата и не ги обжалват, но в случая доц. Оскар и ДКЦ "Александровска" обжалваха това решение в съда, подадоха сигнали както до Инспектората на НЗОК, така и до Държавна агенция "Национална сигурност" (ДАНС) за това, че някой използва институцията на касата за саморазправа с лекари.
       </p>
       <!-- Номер пагараф: 4 -->
       <p>
        По сигнала, подаден от ДКЦ "Александровска", инспекторатът на здравната каса на свой ред извърши проверка на проверката и установи огромен списък от нарушения, които поставят под съмнение "нейното качество, обективност и безпристрастност". Другояче казано, проверката е извършена тенденциозно, неизвестно на какво основание, в нарушение на всички срокове и процедури, а заключенията по нея са произволни, защото проверяващите изобщо не са прегледали документацията от всички прегледи, а са намерили само седем неподписани амбулаторни листа, и то на всички проверявани лекари в ДКЦ, които също са общо седем.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        В крайна сметка преди дни НЗОК опроверга сама себе си и наложи глоба от 1600 лв. на ДКЦ "Александровска" (вместо 178 000). Междувременно и ДАНС излезе със становище, че държавен орган е извършил неправомерни действия.
       </p>
       <!-- Номер пагараф: 6 -->
       <!-- Каре wide -->
       <div class="card newsbox-wide">
        <div class="card-body">
         <h3>
          Как се глобяват лекари
         </h3>
         Националната здравноосигурителна каса има 28 областни регионални подразделения, в които работят контрольори. Те, както и длъжностни лица от НЗОК, извършват планови и извънредни проверки на работата на лекарите и лечебните заведения, които работят по договор с касата. Освен това самата каса има заложени електронни контроли, чрез които установява дали има неправилно попълнена или непълна документация, постъпваща онлайн от лечебните заведения.
         <br/>
         <br/>
         За нарушенията има два вида санкции - финансови неустойки и прекратяване на договора между медицинската практика и НЗОК. Видът и размерът на санкцията се определят от управителя на НЗОК или директора на РЗОК в зависимост от вида и тежестта на констатираното нарушение, броя на нарушенията, поредността на извършването им.
         <br/>
         <br/>
         Санкциите обикновено са между 50 и 150 лв. в извънболничната помощ и между 100 и 500 лв. за болниците и се налагат при нарушения на условията и реда за оказване на медицинска помощ, изискванията за налично и технически изправно медицинско оборудване и обзавеждане, за работа с медицинска или финансова документация, за назначаване на лекарствена терапия, както и когато не бъде уведомена касата за променени обстоятелства по договорите и др. Най-често обаче глобите са за неправилно попълнена документация, непоставени подписи на пациенти, надвишени лимити за направления или работа и др.
         <br/>
         <br/>
         Договорът между лекар и касата може да бъде прекратен, ако той е отчел неизвършена дейност или медицинска услуга, за която няма индикации.
         <br/>
         <br/>
         Ако лекарят не оспори наложена глоба, тя се удържа от следващото плащане, което получава от здравната каса. Ако обаче не е съгласен, казусът отива на арбитражна комисия, която се произнася в двуседмичен срок. Решението на комисията, с което се потвърждава глобата, може да се обжалва по съдебен път.
         <br/>
         <br/>
         Дълги години НЗОК имаше специално перо от глоби в приходната част на бюджета си, което отскоро не съществува. Това обаче не означава, че здравната каса не се стреми да глобява за всеки незначителен пропуск.
        </div>
       </div>
       <!-- Номер пагараф: 7 -->
       <h3>
        Как е извършена проверката?
       </h3>
       <p>
        В случая с д-р Оскар
        <a href="https://www.capital.bg/politika_i_ikonomika/zdraveopazvane/2021/11/16/4280952_nova_politicheska_intriga_s_uchastieto_na_gerb_nzok_i/1650697817808803386618a70338a195abfb93a896" target="_blank">
         инспекторите на НЗОК констатират, че проверката в ДКЦ "Александровска"
        </a>
        е извършена в нарушение на нормативните изисквания. Няма документална следа защо е назначена проверката освен писмено запитване от бивш служител, който обаче не е офталмолог. Проверката е извършена в отсъствие на каквото и да е длъжностно лице от ДКЦ "Александровска", не е посочено в кой кабинет е извършена тя, нито какво точно са проверили контрольорите. Откритите седем амбулаторни листа без подпис на пациента ставата основание да се направи извод, че всички листа за общо 2741 прегледа са неподписани.
       </p>
       <!-- Номер пагараф: 8 -->
       <p>
        В случая става въпрос за подпис на родител на листа за извършения преглед. По принцип лекарят преглежда, а документацията се подготвя на регистратурата или от медицинска сестра. За преглед при лекар специалист е нужно направление от личния лекар и дори ако родителите не са се подписали под документа за извършения преглед, то те са донесли направлението, което може да се използва само веднъж и само при един лекар.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        В докладната записка не е отразена информация колко на брой нарушения е установила касата и не става ясно как е определен размерът на санкцията.
       </p>
       <!-- Номер пагараф: 10 -->
       <h3>
        Защо се е получило така
       </h3>
       <p>
        Има множество здравни каси, чиито директори са действащи лекари в лечебни заведения или са силно свързани с определени политически партии, местни болници и свои колеги. Тези зависимости водят до това, че често се налага проверки в отделни области да се извършват от други здравни каси или директно от централното управление.
       </p>
       <!-- Номер пагараф: 11 -->
       <p>
        Директорът на столичната здравна каса Иванка Динева е юрист, силно свързан с предишните управляващи. По време на второто правителство на ГЕРБ тя беше съветник на здравния министър Петър Москов и подуправител на НЗОК, при третото съветваше вицепремиера Валери Симеонов от НФСБ. Динева оглавява столичната каса към края на третия мандат, по времето, когато министър е проф. Костадин Ангелов, сега част от най-висшия орган за управление на ГЕРБ и депутат от партията на Бойко Борисов. "Капитал" вече написа, че в качеството си на
        <a href="https://www.capital.bg/politika_i_ikonomika/zdraveopazvane/2022/01/30/4307407_malkite_izvunredni_dogovori_na_kostadin_angelov/16506980365ec4c7e35afcca50ded161986b4ff07e" target="_blank">
         адвокат Динева е обслужвала ексклузивно Александровска болница по времето, когато Ангелов е бил неин директор
        </a>
        .
       </p>
       <!-- Номер пагараф: 12 -->
       <p>
        Проф. Оскар пък беше човекът, който повдигна завесата над порочното управление на болницата по времето на Ангелов и влезе в открит конфликт с него и назначените от него управници в болницата.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <p>
        За разлика от хилядите проверки, които здравните каси извършват, и стотиците глобени лекари всеки ден, проверката на ДКЦ "Александровска" и лично на доц. Оскар бяха оповестени
        <a href="https://www.capital.bg/politika_i_ikonomika/zdraveopazvane/2021/11/24/4284246_klasika_ot_gerb_kak_sreshtu_50_hil_lv_publichni_pari/165069789261be92af191186b2ef2c6e17340120f3" target="_blank">
         в медиите със заглавия
        </a>
        , че той е източвал здравната каса, и то по клинични пътеки. Това пък отприщи вълна от негодувание и антисемитизъм, а столичната здравна каса упорито отказа да опровергае "източването". Това се случи около парламентарните избори през ноември миналата година.
       </p>
       <!-- Номер пагараф: 14 -->
       <p>
        В крайна сметка повторната проверка на НЗОК показа, че става въпрос за поръчково изпълнение на най-голямата регионална каса, което пък поставя под въпрос големите глоби, наложени от институцията в цялата страна.
       </p>
       <!-- Номер пагараф: 15 -->
       <p>
        "За мен е наистина странно как може една и съща институция при две проверки на една и съща дейност да излиза с генерално различни заключения. Инспекторатът на НЗОК още преди два месеца излезе със заключение, че първата проверка на столичната каса е компрометирана и крайният резултат е със спорен характер. Тук възниква въпросът защо една институция като столичната здравна каса се използва като бухалка за наказване на определени лекари или лечебни заведения, която фабрикува санкции за неистини. Това е въпросът, който за мен и моите колеги е на дневен ред и в случая кой е отговорен за това държавни институции да се използват по този начин. Моят извод за пореден път е, че това беше опит за дискредитация за изразените от мен и моите колеги неудобни за ГЕРБ позиции", коментира доц. д-р Александър Оскар.
       </p>
       <!-- Номер пагараф: 16 -->
       <p>
        Той допълва, че в четвъртък е било делото, заведено от ДКЦ "Александровска", която обжалва по съдебен път санкцията и представителите й са настояли към делото да бъдат присъединени изводите на инспектората на НЗОК и нейното решение. Съдът ще излезе с решение до десет дни.
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
