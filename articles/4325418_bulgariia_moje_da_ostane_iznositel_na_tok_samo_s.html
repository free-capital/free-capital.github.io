<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/biznes/intervjuta_i_komentari/2022/03/18/4325418_bulgariia_moje_da_ostane_iznositel_na_tok_samo_s/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Андреас Шоле: България може да остане износител на ток само с развитието на ВЕИ
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Андреас" class="img-fluid" src="https://img.capital.bg/shimg/zx952y526_4325415.jpg?v=1647523199"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <!-- Каре wide -->
       <div class="card newsbox-wide">
        <div class="card-body">
         <strong>
          Андреас Шоле
         </strong>
         е директор по развитие на проекти в wpd. В компанията е от 2006 г. насам и е също така и управител на wpd Eastern Europe от септември 2020 г.
         <br/>
         <br/>
         <strong>
          Тярк Шепър
         </strong>
         е ръководител по правни въпроси и нови пазари. Присъединява се към wpd през 2015 г., допреди това е част от проектите за офшорен вятър на Siemens от 2007 - 2015 г.
         <br/>
         <br/>
         <strong>
          Мартин Илиев
         </strong>
         е управител на "wpd България" от началото на 2022 г. и част от компанията от 2011 г., когато се присъединява като ръководител на проекти. Преди това е ръководител на проекти за оншорен вятър за KA energy от 2009 - 2011 г.
         <br/>
         <br/>
         <a href="https://www.capital.bg/biznes/energetika/2022/03/18/4324991_wpd_zapochva_s_proekt_za_75_mvt_viaturen_park_krai/" target="_blank">
          <em>
           За вятърния проект на wpd край Балчик може да прочетете повече тук.
          </em>
         </a>
        </div>
       </div>
       <!-- Номер пагараф: 2 -->
       <p>
       </p>
       <h3>
        <strong>
         Какви са плановете на wpd за България?
        </strong>
       </h3>
       <strong>
        Мартин Илиев (М.И.):
       </strong>
       wpd присъства в България от повече от 10 години. Разполагаме с портфолио от проекти в различен етап на развитие, висококвалифициран екип от професионалисти, експертизата, репутацията на стратегически инвеститор, вложили сме около 5 млн. лева в разработването на проекти от 2007 г. насам и считаме, че е назрял момента за успешната реализация на нашите проекти
       <h3>
        <strong>
         Обявихте мащабен проект, включващ офшорен вятър в Румъния. Виждате ли такъв потенциал и в България?
        </strong>
       </h3>
       <strong>
        Тярк Шапер (Т.Ш.):
       </strong>
       Твърде рано е, за да можем да кажем. Тепърва започнахме проучванията. Всъщност започнахме развитието в региона преди 2 години в Румъния и условията са подобни тук. Затова мога да кажа с голяма доза увереност, че ще има възможност за развитието на офшорен вятър в България.
       <!-- Номер пагараф: 3 -->
       <p>
        <strong>
         М.И.:
        </strong>
        Трябва да бъдат направени предварителни проучвания. Чак след това може да се даде отговор на въпроса "ще инвестираме ли тук в офшорен вятър или не" или "ще продължаваме да се разрастваме по Черноморието или ще останем в Румъния". Това е доста дълъг процес, ще отнеме време. Позитивното е, че при срещите ни в различните министерства имаше положителна нагласа за нови ВЕИ мощности и изразен интерес към развитието на ветроенергийни проекти в морето.
       </p>
       <!-- Номер пагараф: 4 -->
       <p>
        <strong>
         Андреас Шоле (А.Ш.):
        </strong>
        Да, това беше най-важното нещо, което искахме да видим. Каква е гледната точка на министерствата към офшорния вятър - заинтересувани ли са или не? Отговорът засега винаги е: "Да. Ако покажете сериозен инвеститорски интерес към офшорния вятър ние сме готови да ви приемем."
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        <strong>
         М.И.:
        </strong>
        Законодателство. Необходимо е ново законодателство за развитието на офшорни проекти в България и това е една от темите, по която през следващите месеци следва да работим заедно с колегите от сектора и администрацията. Безспорно има много добра перспектива за развитието на офшорни проекти в Черно море и в дългосрочен план при наличие на подходящи технологии ще сме свидетели на развитие в сектора.
       </p>
       <!-- Номер пагараф: 6 -->
       <p>
        <strong>
         Т.Ш.:
        </strong>
        След проведените разговори с министерствата се чувстваме много мотивирани. Към момента нашата цел е да направим задълбочени проучвания, на базата на които ще вземем решение за развитие на офшорни проекти и в българската част на Черно море.
       </p>
       <h3>
        <strong>
         На какъв етап е проектът ви за вятърен парк в Румъния?
        </strong>
       </h3>
       <strong>
        Т.Ш.:
       </strong>
       В момента работим на място, кандидатствахме за развитието на две локации в Черно море. Водим дискусии с мрежовия оператор и с местните власти в Румъния. Също така участваме в обсъждането на проектите за законодателството, което да регламентира инвестициите в офшорни централи. Събираме екип, имаме офиси в Яш и Букурещ.
       <h3>
        <strong>
         След като помагате на румънските власти в изготвяне на законодателството, ще предложите ли помощ и на българските?
        </strong>
       </h3>
       <strong>
        Т.Ш.:
       </strong>
       Ще предложим нашата експертиза. Ще отворим възможността за диалог и ще предоставим информация за това от какво са имали нужда други правителства.
       <!-- Номер пагараф: 7 -->
       <p>
        <strong>
         М.И.:
        </strong>
        Тъй като групата wpd e активна на различни пазари в над 28 страни по света, би могла да предложи работещи решения и на българските власти.
       </p>
       <!-- Номер пагараф: 8 -->
       <p>
        <strong>
         Т.Ш.:
        </strong>
        Например може да кажем как процесът трябва да протече от момента, в който получите разрешително. По този начин ще е ясна пълната картина за това, което трябва да бъде направено и кога - един ясен времеви диапазон.
       </p>
       <h3>
        <strong>
         В срещите си с българските министерствата обсъждахте ли конкретни проекти, които да реализирате в България?
        </strong>
       </h3>
       <strong>
        М.И.:
       </strong>
       Представихме портфолио от проекти на различен етап на развитие. Заявихме, че искаме да засилим контактите си с институциите, за да може да намерим най-правилните решения за намаляване на административните пречки и ускоряване на процеса по присъединяване на нови ВЕИ проекти. Смятам, че бяхме посрещнати позитивно и поехме ангажимент да предоставим по-детайлна информация и конкретни предложения.
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        <strong>
         А.Ш.:
        </strong>
        Ние виждаме някои проблеми със законодателството и регулациите и искаме да работим заедно с правителството за тяхното решение, така че секторът да стане по-интересен за инвеститорите. Това ще спомогне развитието на България.
       </p>
       <h3>
        <strong>
         Означава ли това, че сега виждате възможност за по-бързо развитие отпреди?
        </strong>
       </h3>
       <strong>
        А.Ш.:
       </strong>
       Поне се надяваме на това (смее се).
       <!-- Номер пагараф: 10 -->
       <p>
        <strong>
         М.И.:
        </strong>
        Атмосферата е позитивна. Осъзнаваме, че в рамките на различни формати и дискусии бихме могли да направим конструктивни предложения за промени в българското законодателството и в открит диалог да намерим най-доброто работещо решение за сектора. Колегите от други компании и от различни асоциации като АПСТЕ и БГВЕА вече са обобщили предложенията и считам, че това ще спомогне за оптимизиране на процеса за развитие на ВЕИ проекти и като цяло ще подобри инвестиционния климат в страната.
       </p>
       <!-- Номер пагараф: 11 -->
       <p>
        Може да обобщим - инвеститорите са тук, бяха приети добре от различните администрации и са готови да разширят своята дейност в България.
       </p>
       <h3>
        <strong>
         Смятате ли да използвате местни доставчици при реализацията на проектите?
        </strong>
       </h3>
       <strong>
        А.Ш.:
       </strong>
       Определено има части от производството, които ще вземем от местни производители - основите и строежите на пътища. По отношение на турбините - в момента няма местно производство. Ако пазарът започне да се развива наистина, това би предизвикало присъствието на производители на турбини и техни фабрики за производство в България. Бихме искали да видим именно това. Ако направите предпоставка за развитие на сектора, това би подканило повече компании да инвестират в страната.
       <h3>
        <strong>
         Очаквате ли някакви препятствия, свързани с присъединяването към мрежата и инфраструктурата като цяло? Знаем, че това е сериозен проблем за инвеститорите във ВЕИ тук.
        </strong>
       </h3>
       <strong>
        М.И.:
       </strong>
       Участвахме заедно с други производители на екологична енергия в работна среща в Електроенергийния системен оператор и обсъдихме развитието на мрежата в дългосрочен план.
       <h3>
        <strong>
         Виждате такова отношение за първи път в България или света?
        </strong>
       </h3>
       <strong>
        М.И.:
       </strong>
       До неотдавна ВЕИ бяха представени като виновника за всички проблеми в енергетиката - производители на скъп ток, които искат субсидии. Но това се променя. Политическият климат също. Сега е времето за инвестиции във ВЕИ.
       <h3>
        <strong>
         Имате ли проекти за соларни паркове в България?
        </strong>
       </h3>
       <strong>
        М.И.:
       </strong>
       За момента не. В други страни, където wpd групата е активна, развиваме също и соларни проекти.
       <!-- Номер пагараф: 12 -->
       <p>
        <strong>
         А.Ш.:
        </strong>
        Не изключваме тази възможност. За момента сме изцяло фокусирани върху вятъра, включително офшорен.
       </p>
       <h3>
        <strong>
         А планирате ли да развивате водородни технологии?
        </strong>
       </h3>
       <strong>
        Т.Ш.:
       </strong>
       Да, имаме планове за развитие на водород. Това е нещо, което следим с интерес. Виждаме, че търсенето ще се увеличи значително. В някои страни вече има райони, изцяло заложени за произвеждането на водород, така че да може да се постави вятърна ферма само ако е за производството на водород и не е позволено да се свързва с ел. мрежа. И ако някоя компания иска да участва в такива проекти, то тогава ти е нужна водородна експертиза. Примерно в Германия скоро ще има проект за производство на водород от офшорен вятър.
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <p>
        <strong>
         М.И.:
        </strong>
        Германия работи силно в тази насока заради ситуацията с природния газ.
       </p>
       <!-- Номер пагараф: 14 -->
       <p>
        <strong>
         Т.Ш.:
        </strong>
        Като германска компания бихме искали да участваме в такива обществени поръчки и затова имаме водороден отдел, който да взима участие в тези процедури.
       </p>
       <!-- Номер пагараф: 15 -->
       <p>
        <strong>
         М.И.:
        </strong>
        Очакваме тази технология да се развие до 2030 г.
       </p>
       <!-- Номер пагараф: 16 -->
       <p>
        <strong>
         А.Ш.:
        </strong>
        Знаехме, че тази технология ще навлезе, но не бяхме сигурни кога точно. Сега кризата с Украйна създаде един силен тласък за Германия и ускори процеса.
       </p>
       <h3>
        <strong>
         Как гледате на геотермалната индустрия?
        </strong>
       </h3>
       <strong>
        А.Ш.:
       </strong>
       Нямаме намерения да влизаме в нея.
      </div>
      <div class="story-content col-12 col-lg-7 offset-lg-1">
       <!-- Номер пагараф: 17 -->
       <p>
        <strong>
         М.И.:
        </strong>
        Това са малки, регионални проекти, някои за отопление, и не очакваме съществено енергийното производство.
       </p>
       <h3>
        <strong>
         Какви предимства виждате в развитието на ВЕИ сектора на Балканите?
        </strong>
       </h3>
       <strong>
        Т.Ш.:
       </strong>
       България е голям износител на електричество. Това ще е по-добре за бъдещето и голяма възможност за развиването на водород.
       <!-- Номер пагараф: 18 -->
       <p>
        <strong>
         М.И.:
        </strong>
        Доколкото разбирам, това е стратегията за бъдещето - страната да запази своята лидерска позиция в износа на електричество на Балканите. Единственият начин да се поддържа тази преднина е с развитието на ВЕИ.
       </p>
       <!-- Номер пагараф: 19 -->
       <p>
        <strong>
         А.Ш.:
        </strong>
        И ако погледнете към Германия - ние не можем да произведем цялата енергия, от която имаме нужда, затова трябва да внасяме. За нас, от европейска гледна точка, някои части от Източна Европа и Балканите са потенциален износител на енергия. Точно поради това сме активни в различни страни, защото вярваме в големия потенциал за износ на енергия към Централна Европа. Това може да се осъществи с директен пренос, но също така и под формата на водород или друго.
       </p>
       <h3>
        <strong>
         Имате ли планове за развитие на батерии?
        </strong>
       </h3>
       <strong>
        А.Ш.:
       </strong>
       Нямаме конкретна стратегия на темата. Ние следим сектора, защото тепърва ще става важен елемент от процеса. Батериите вече навлизат сериозно при операторите на мрежите и дистрибуторите. Ние допускаме възможността да инвестираме в съхраняването на енергията, ако има как да се превърнем в износител на базово натоварване. Но това е свързано с развитието на пазара.
       <!-- Номер пагараф: 20 -->
       <!-- Каре wide -->
       <div class="card newsbox-wide">
        <div class="card-body">
         <h3>
          Коя е wpd
         </h3>
         Основана през 1996 г. в Бремен като малка компания от Клаус Майер и Гернот Бланке, wpd се разраства заедно с технологията за вятърна енергия. Тя е фокусирана в изграждането на сухоземни вятърни ферми и офшорна вятърна енергия, като в момента има 2200 работници в 28 различни страни. Компанията е монтирала над 2400 турбини с общ производствен капацитет 5.15 гВт, а има проекти за още 12.3 гВт сухоземни и 13.8 гВт офшорни мощности.
        </div>
       </div>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
