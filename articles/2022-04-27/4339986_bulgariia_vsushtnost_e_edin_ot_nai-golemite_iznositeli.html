<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/politika_i_ikonomika/bulgaria/2022/04/26/4339986_bulgariia_vsushtnost_e_edin_ot_nai-golemite_iznositeli/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      България всъщност е един от най-големите износители на оръжие за Украйна
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="България" class="img-fluid" src="https://img.capital.bg/shimg/zx952y526_4340134.jpg?v=1650967621"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Ожесточеният дебат да изнася или не България оръжие за Украйна е поразителна каша от български политически страсти, която обаче има реален шанс да разруши крехкото мнозинство зад кабинета на Кирил Петков. Най-големият парадокс е, че това може да се случи въпреки факта, че всъщност България изнася огромни (за мащаба ни) количества оръжие към нападнатата от Русия държава. Заради страховете на БСП да не загуби гласовете на т.нар. русофили обаче това се случва заобиколно.
       </p>
       <!-- Номер пагараф: 2 -->
       <p>
        Тази информация се потвърждава от високопоставени източници сред управляващите, а косвено и от данните за оръжейния износ от България през последните месеци.
       </p>
       <h3>
        Бум на оръжейния износ
       </h3>
       От отговор на икономическия министър Корнелия Нинова на парламентарно питане от депутати от ГЕРБ се вижда, че оглавяваната от нея експортна комисия е разрешила сделки за над 316 млн. евро за ЕС през първия месец и половина от войната - от 20 февруари до 13 април. За аналогичния период на миналата година числото е 117 млн. евро. Тъй като Западна Европа едва ли има нужда от стара съветска продукция, каквато основно произвеждат българските заводи, с голяма доза сигурност може да се твърди, че засиленият износ е с посока точно Украйна. В отговора на Нинова се посочват и държавите, към които отива специалната продукция: Дания, Словакия, Чехия, Германия, Испания, Словения, Полша, Румъния, Литва и Естония. По неофициална информация украинската помощ минава най-вече през Полша.
       <!-- Номер пагараф: 3 -->
       <p>
        Източници от управляващите твърдят, че почти 100% от този износ в момента се реекспортира в Украйна. Това всъщност превръща България в един от най-големите донори на Киев за първата фаза от войната. По данни на Statista повече военна помощ през първия месец след нападението на Русия са дали единствено САЩ.
       </p>
       <!-- Номер пагараф: 4 -->
       <p>
        <a href="https://www.statista.com/chart/27278/military-aid-to-ukraine-by-country/" title="Infographic: Where Military Aid to Ukraine Comes From | Statista">
         <img alt="Infographic: Where Military Aid to Ukraine Comes From | Statista" height="auto" src="https://cdn.statcdn.com/Infographic/images/normal/27278.jpeg" style="width: 100%; height: auto !important; max-width:960px;-ms-interpolation-mode: bicubic;" width="100%"/>
        </a>
        You will find more infographics at
        <a href="%3C/span%3E%3Ca%20href=" style="text-decoration-line: none;">
         https://www.statista.com/chartoftheday/
        </a>
        "&gt;Statista
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        Това не е и единственият начин, по който българско оръжие отива в Украйна. Същите източници от управляващите твърдят, че през последния месец, след уволнението на Стефан Янев от кабинета, новият военен министър е сключил договор с Великобритания за унищожаване на стари боеприпаси и военна техника. "Бракуваните" военни изделия обаче всъщност са съобразени с нуждите на украинската армия и в крайна сметка отиват натам. През последните седмици западните държави заявяват военна помощ с много и тежко въоръжение, така че второто място вече не принадлежи на България, но въпреки това нейният дял остава сравнително висок.
       </p>
       <!-- Номер пагараф: 6 -->
       <p>
        Единствената причина износът на оръжие за Украйна да се случва по толкова заобиколни начини е нежеланието на Корнелия Нинова за официална помощ, заради страховете й да не загуби русофилския електорат в полза на някой съществуващ или нов политически проект. Като министър на икономиката Нинова трябва да разписва всички оръжейни сделки и официално заяви, че докато тя е на този пост "нито един патрон" няма да отиде към Украйна. Тя обаче не може да забрани продажбата на трети страни, нито има отношение към "бракуването" на стара военна техника.
       </p>
       <h3>
        Всички знаят какво изнася България за Украйна
       </h3>
       Управляващите твърдят, че нашите партньори - от ЕС и НАТО са напълно наясно какво правим, както и разбират деликатната политическа ситуация тук, която обяснява тези иначе безсмислени въртележки. Тази шарада е наистина странна, защото на практика всички знаят, че това се случва - не само САЩ и Европа, но и Русия. В нейните силно контролирани медии няколко пъти показват произведени в България оръжия, намерени от руските войски в окупираните територии.
       <!-- Номер пагараф: 7 -->
       <p>
        За износа знае естествено и официален Киев и това може косвено да се потвърди от активните контакти между двете държави. Володимир Зеленски до момента официално е разговарял три пъти по телефона с Кирил Петков, а тази седмица двамата и ще се видят на живо. Предстоящото посещение на българска делегация в Киев трудно може да се случи, ако страната ни не е сред активно помагащите. Преди дни украинската страна официално каза, че няма време да приема държавни лидери, дошли само да се снимат със Зеленски без да оказват реална помощ.
       </p>
       <!-- Номер пагараф: 8 -->
       <p>
        Дотук добре - България, макар и по нелеп начин, в крайна сметка помага, и то сериозно, на Украйна. Напълно разбираемите реакции на възмущение, които заливат социалните мрежи особено след посещението на украинския външен министър миналата седмица, всъщност нямат много големи основания. Те обаче предизвикаха нещо друго, което вече разклаща сериозно управляващата коалиция.
       </p>
       <!-- The Modal -->
       <div class="lightboxModal">
        <div class="infobar">
         <div class="count">
         </div>
        </div>
        <div class="navigation">
        </div>
        <div class="content">
         <img/>
        </div>
       </div>
       <figure class="figure lightbox">
        <a href="https://img.capital.bg/shimg/zx1278_4339987.jpg">
         <img alt="Украинският външен министър Дмитро Кулеба прекара три дни в България и успя да вдигне градуса на политическо напрежение по темата за износа на оръжие" class="figure-img img-fluid" data-src="https://img.capital.bg/shimg/zx1278_4339987.jpg" src="https://img.capital.bg/shimg/zx860y484_4339987.jpg" title="Украинският външен министър Дмитро Кулеба прекара три дни в България и успя да вдигне градуса на политическо напрежение по темата за износа на оръжие"/>
        </a>
        <div class="figure-caption">
         Украинският външен министър Дмитро Кулеба прекара три дни в България и успя да вдигне градуса на политическо напрежение по темата за износа на оръжие
        </div>
        <div class="figure-caption">
         Фотограф:
			Велко Ангелов
        </div>
       </figure>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        "Демократична България" внесе в парламента решение да се предостави официално военна помощ на Украйна. БСП, както стана ясно, е категорично против (поне публично, иначе си затваря очите за случващото се), но при гласуване в парламента всички останали партии (без про-кремълската "Възраждане") вероятно ще подкрепят подобно решение. Капанът в случая е, че ако то се гласува, Корнелия Нинова не може да откаже да го изпълни и единственият й възможен ход да запази някакво политическо благоприличие в тази каша от привидности, е да подаде оставка.
       </p>
       <!-- Номер пагараф: 10 -->
       <p>
        Така в момента управляващата коалиция изглежда е изправена пред два сценария:
       </p>
       <!-- Номер пагараф: 11 -->
       <p>
       </p>
       <ul>
        <li>
         Да гласува решението за официална военна помощ и да рискува подкрепата на БСП. Ползите от това ще са, че страстите тук ще се успокоят и износът ще става без сложни политически въртележки. Негативите на този вариант са, че при разпускане на парламента, служебно правителство на Румен Радев най-вероятно ще спре сегашният засилен износ на оръжие към Украйна.
        </li>
        <li>
         Да се оттегли проекторешението на парламента за военна помощ и всичко да продължи както до момента. Негативите от този вариант биха били вероятно единствено краткосрочни политически щети за вносителите на решението.
        </li>
       </ul>
       <!-- Номер пагараф: 12 -->
       <p>
        На етапа "Продължаваме промяната" (ПП) се опитват да намерят някакъв компромисен вариант за решението. Те предложиха в него да се запише, че България ще предостави на украинската държава "техническа помощ за защитни цели" и това беше гласувано от парламентарната комисия по външна политика, но разглеждането му в пленарната зала беше отложено, заради "Демократична България", които настояват за изпращането на "военна помощ" и внесоха свое проекторешение в парламента. Заради създалото се напрежение в редиците на управляващите въпросът беше отложен за след великденската ваканция на депутатите в началото на май, а дотогава мнозинството трябва да намери решение на проблема.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <p>
        Първият опит ще бъде направен още във вторник на заседанието на коалиционния съвет на управляващите, на който лидерите на четирите формации ще търсят изход от кризата. А на следващия ден - в сряда, премиерът Кирил Петков и представители на четирите формации ще заминат за Украйна, за да "се уверят на място от нуждите на хората в Киев" по думите на министър-председателя.
       </p>
       <!-- Номер пагараф: 14 -->
       <p>
        В понеделник обаче съпредседателят на "Демократична България" Христо Иванов каза пред БНР, че няма смисъл от провеждането на коалиционен съвет преди посещението на делегацията в Украйна и заяви, че депутатите от обединението ще предложат точката за гласуването на проекторешението за Украйна да влезе в дневния ред на парламента още в първия му работен ден след великденските празници - 4 май. "Ще настояваме да се гласува точката във вариант, в който става дума за военна помощ за Украйна", каза Иванов.
       </p>
       <h3>
        ГЕРБ подклажда напрежението сред управляващите
       </h3>
       Напрежението в управляващата коалиция по въпроса дали парламентът да гласува за изпращането на военна помощ за Украйна допълнително се нагнетява от опозицията от ГЕРБ. В края на миналата седмица бившият премиер Бойко Борисов обвини управляващите в "двуличие", като се позова на писмен отговор на министъра на икономиката Корнелия Нинова на парламентарен въпрос на депутати от ГЕРБ, според който износът на оръжие от България за страни от ЕС за периода от 20 февруари (четири дни преди началото на войната в Украйна) до 13 април е нараснал близо три пъти в сравнение със същия период на миналата година.
       <!-- Номер пагараф: 15 -->
       <p>
        А в понеделник директно заяви, че България изнася "тайно оръжие" за Украйна. "Изнасяме в пъти повече оръжие от февруари насам. Оръжейните заводи работят на макс. Това не е тайна. Точно продукцията, която се използва в Украйна. Неслучайно от БСП мълчат, с техния подпис става", каза Борисов пред журналисти след посещението му в храма "Рождество Христово" в град Шипка.
       </p>
       <!-- Номер пагараф: 16 -->
       <p>
        Изявлението на Борисов беше последвано от остра реакция на Корнелия Нинова, която го нарече "лъжец".
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 17 -->
       <p>
        "Борисов, лъжеш. България не изнася оръжие нито за Украйна, нито за Русия. [...] И как точно се изнася оръжие неофициално? Това да не са ти пуканки. Всъщност ти тези "неофициалните" потоци ги разбираш по-добре. Да, заводите работят, но не за Русия или Украйна. Нали си голям международник. Иди кажи на правителствата на Германия, Великобритания, Италия, Испания, Алжир и още 50 държави, че няма да продаваме на техните армии. Кажи им: докато управлявах аз ви продавахме, но сега няма, защото не съм аз на власт. Или предложи да затворим заводите и да ликвидираме тази индустрия", заяви Нинова, цитирана от пресцентъра на БСП.
       </p>
       <!-- Номер пагараф: 18 -->
       <p>
        В отговор на изявлението на Нинова депутатът от ГЕРБ Христо Гаджев показа документи, според които на 4 и 5 април са извършени два полета от летище "София" за летище Жешов в Полша, които са за износ на оръжие по договор между българска и полска компании. Според Гаджев става въпрос за износ на 600 000 броя 30- и 40-милиметрови изстрели за гранатомети, като разрешението за износ е дадено от междуведомствената комисия за експортен контрол, чийто председател е Корнелия Нинова в качеството си на министър на икономиката, на 25 март. "Сделката е на стойност 23.5 млн.", каза Гаджев без да уточнява дали сумата е в лева или евро. Депутатът предположи, че крайната дестинация на боеприпасите е Украйна, защото летището в Полша се намира на 100 км от границата с Украйна.
       </p>
       <!-- Номер пагараф: 19 -->
       <!-- Каре wide -->
       <div class="card newsbox-wide">
        <div class="card-body">
         <h3>
          Какво и накъде изнася България от началото на войната в Украйна
         </h3>
         Според отговора на Нинова на парламентарния въпрос на депутати от ГЕРБ за периода от 20 февруари до 13 април междуведомствената комисия за експортен контрол е издала 31 индивидуални разрешения на физически и юридически лица за страни от ЕС на обща стойност 316 346 440 евро. Като разрешенията са за бронирани и защитни средства, уреди за визуализация, симулатори и инертни боеприпаси за обучение, боеприпаси и компоненти за тях, стрелково оръжие и резервни части за него. Страните, за които България е изнесла военна продукция, са Дания, Словакия, Чехия, Германия, Испания, Словения, Полша, Румъния, Литва и Естония.
         <br/>
         <br/>
         За същия период на миналата година издадените индивидуални разрешителни за сделки в ЕС са 26 на стойност 117 112 872 евро, като страните, за които сме изнасяли военна продукция, са Словакия, Румъния, Франция, Швеция, Австрия, Чешка република, Полша, Германия и Литва. Нинова изрично е посочила, че една от сделките тогава е била за Европейската агенция за гранична и брегова охрана, чието седалище е в Полша. Тя е била за термовизионно оборудване, а стойността на сделката е 897 хил. евро.
         <br/>
         <br/>
         <h3>
          За три месеца сме изнесли продукция за малко над половин млрд. евро
         </h3>
         Според тримесечния доклад на междуведомствената комисия за експортен контрол, който обхваща периода от 13 декември миналата година до 7 март (две седмици от началото на войната в Украйна) България е изнесла военна продукция на стойност 504 570 350 евро. От тях малко под 46 млн. евро е износът за страните от ЕС. Според приложенията към доклада, с които "Капитал" разполага, за този период най-много сме изнесли военна продукция за Чехия - малко над 17 млн. евро. Става въпрос главно за сухопътни транспорти средства и компоненти за тях, като сумата възлиза на малко под 8 млн. евро. България е изнесла за Чехия и боеприпаси и взривателни устройства за 5.5 млн. евро, както и взривни вещества и ракетно гориво за малко над 3.6 млн. евро.
         <br/>
         <br/>
         За същия период износът за Полша е на стойност 10.5 млн. евро, като по-голямата част от сумата - 9.1 млн. евро, е за боеприпаси и взривателни устройства, а за близо 1.2 млн. евро е изнесената продукция на гладкоцевни (противотанкови) снаряди и пускови установки.
         <br/>
         <br/>
         Друга европейска държава, за която България е изнасяла оръжие в този тримесечен период, е Германия като експортът е за 10 млн. евро. От тях близо 9 млн. евро са за куполни картечници за бойни машини.
         <br/>
         <br/>
         Бойни припаси и взривателни устройства на стойност 6 млн. евро сме изнесли за Естония.
         <br/>
         <br/>
         Според доклада на междуведомствената комисия за експортен контрол за периода от 12 декември до 7 март България е изнесла военна продукция за САЩ и Канада на обща стойност 71 млн. евро. САЩ са купили от България боеприпаси и взривателни устройства за 27.3 млн. евро, както и бомби и реактивни снаряди на стойност 4.3 млн. лв. Общата сума на износа за САЩ е 32 млн. евро.
         <br/>
         <br/>
         Стойността на износа за Канада пък е 39 млн. евро, като цялата сума е дадена за закупуване на корпуси за различни видове снаряди, които впоследствие се пълнят с тротил.
        </div>
       </div>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
