<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/politika_i_ikonomika/zdraveopazvane/2022/04/26/4339866_kak_shte_se_uvelichat_parite_na_lekarite/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Как ще се увеличат парите на лекарите
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Как" class="img-fluid" src="https://img.capital.bg/shimg/zx952y526_4339868.jpg?v=1650920951"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Как парите на лекарите и медицинските сестри да се увеличат, така че да отразяват реалния им труд, е въпрос, на който управляващите не успяват да намерят отговор вече десетилетия наред.
       </p>
       <!-- Номер пагараф: 2 -->
       <p>
        Всяка година бюджетът на здравната каса се увеличава, но това не означава, че официалните заплати на медиците растат. Вместо това, те получават обидно ниска основна заплата - средните гравитират около 1000 лв., върху която после се добавят различни допълнителни стимули и бонуси, които обаче зависят изключително много от управляващите съответната болница. Това е причина за един от основните проблеми в здравеопазването в България - младите лекари и сестри да заминават на работа в чужбина, повечето им останали колеги в България да работят на поне две места (най-често частно и държавно), а медицинските сестри и санитарите да са на привършване.
       </p>
       <!-- Номер пагараф: 3 -->
       <p>
        Именно този порочен модел сега се опитва да разбият сегашните управляващи в лицето на четирите партии в коалицията и здравната каса. Те предлагат нов механизъм, по който да започне дългосрочно разрешаване на проблема със заплащането. Така след изтичането на ковид-добавките от последните две години, те ще бъдат превърнати в постоянно заплащане, а ще има и допълнително увеличение.
       </p>
       <!-- Номер пагараф: 4 -->
       <p>
        Здравната каса поема ангажимента да увеличи на практика стойността на повечето трансфери към болничните заведения и личните лекари - тези за първични прегледи, пътеките за лечение в болница, тези за диагностика и за специализирана помощ. Болниците от своя страна, поемат ангажимента да вдигнат официалното заплащане на медицинския персонал, вместо да ползват парите за изплащане на дългове, консумативи или други разходи. Лекарите пък поемат ангажимент да контролират използването на новите пътеки, така че да не се злоупотребява.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        Въвежда се и ново съотношение между заплатите в дадено болнично заведение, така че да няма драстични разминавания между най-ниските и най-високите заплати.
       </p>
       <!-- Номер пагараф: 6 -->
       <p>
        Всичко това се съдържа в Националния рамков договор, който предстои да се подпише между здравната каса и Българския лекарски съюз. Цената на всичко за държавата ще са 600 млн. лв., с които бюджетът на касата е вдигнат тази година.
       </p>
       <!-- Номер пагараф: 7 -->
       <h3>
        Какъв е механизмът
       </h3>
       <p>
        Директното увеличаване на стойността на прегледите и лечението в болница ще е средно с 25%. В първичната помощ се увеличават цените на всички дейности в сектора, като се поставя акцент върху профилактиката. Най-скъпо платеният от държавата преглед при личните лекари става профилактичният, който поскъпва с 39% - от 18 на 25 лв., за да бъдат мотивирани личните лекари да се грижат превантивно за здравето на своите пациенти, което е приоритет в управленската програма на коалицията.
       </p>
       <!-- Номер пагараф: 8 -->
       <p>
        Увеличенията варират - от едноцифрени до трицифрени проценти. Прегледът на един диспансеризиран болен например се увеличава с 38% или пет лева и болниците ще получават 18 лева за това, докато увеличението при патологичните изследвания е с 216%, но тъй като базата е ниска, това на практика означава, че НЗОК ще заплаща не 9.50, а 30.00 лв. за една цитонамазка.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        Това беше силно необходимо: повечето клинични пътеки не бяха вдигани като стойност от години, а други бяха увеличавани на пожар през годините. Парите в извънболничната помощ пък стояха обидно ниски.
       </p>
       <!-- Номер пагараф: 10 -->
       <p>
        Преди седмица беше сключен и колективен трудов договор, с който официалните минимални заплати в сектора се увеличават почти двойно - средно 2000 за лекарите и 1500 за медицинските сестри (виж карето). Механизъм как и кога да се случи това за всички работещи ще има и в самия рамков договор с лекарите, но идеята е увеличението на парите от касата да стигне до работещите в сектора.
       </p>
       <!-- Номер пагараф: 11 -->
       <p>
        За да се регулират сегашните различия между заплатите в едно лечебно заведение, ще се въведе и съотношение 1 към 20 между най-ниското и най-високото брутно месечно възнаграждение на медицинските специалисти в болниците. С подкрепата на лекарския съюз ще се въведат контроли, по които да се гарантира, че не се злоупотребява с най-тежките и най-скъпи клинични пътеки.
       </p>
       <!-- Номер пагараф: 12 -->
       <h3>
        Откъде идват парите
       </h3>
       <p>
        Годишният бюджет на НЗОК е малко над 6 млрд. лв. през 2022 г. Това е с около 600 млн. лв. повече от миналата година. 2.7 млрд. от него ще отидат в болниците, което е увеличение със 100 млн. лв. Със същата сума - по 100 млн. лв. се увеличават и парите за първична помощ, специализирана помощ и т.н.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <p>
        Срещу това увеличение държавата този път иска гаранции, че парите ще стигнат до лекари, санитари и сестри. Тук е моментът да обясним как се формира в момента тяхното заплащане.
       </p>
       <!-- Номер пагараф: 14 -->
       <p>
        Вероятно всеки в България знае около оповестяването на имотните декларации, че има директори на държавни болници, които са милионери, докато колегите им се разписват на фиш за около 1000 лева. Освен въпроса как е възможно болницата да е докарана до фалит, а директорът й да получава например 80 хил. лв. месечно, тук стоят и още няколко нерешени с години проблеми.
       </p>
       <!-- Номер пагараф: 15 -->
       <p>
        Първият е, че в клиничните пътеки никъде няма перо колко точно струва трудът на медиците. Затова той струва колкото пари има здравната каса и колкото силно е дружеството по съответната специалност, за да си извоюва прилично заплащане. Затова например, има драстични разлики между заплащането на най-острите състояния в коремната хирургия и кардиохирургията.
       </p>
       <!-- Номер пагараф: 16 -->
       <p>
        Вторият е, че дълговете само на държавните и общински болници са около 800 млн. лв., като обикновено една четвърт от тях са просрочени. За какво болницата да плати най-напред и какви заплати на кого да дава се определя обикновено от директорите, назначени от държавата или от собственика при частните болници. В болниците има печеливши и непечеливши клиники и отделения, в зависимост от броя пациенти и цените на пътеките, и директорите трябва да балансират така, че всички те да бъдат съхранени като структури.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 17 -->
       <p>
        Именно заради това се получават огромните изкривявания в заплащането. Работните заплати по колективен трудов договор се движат около минималните и в добре работещите болници водещите специалисти взимат едно към две, или дори едно към 10 в сравнение с останалите.
       </p>
       <!-- Номер пагараф: 18 -->
       <p>
        В болниците към основните заплати се доплаща т.нар. допълнително материално стимулиране (ДМС), което често надхвърля самата основна заплата. Всеки месец голяма част от получените от здравната каса средства се разпределят по клиниките и всеки началник взима решение как те да се разпределят между щатните служители. ДМС е силен инструмент да държиш в подчинение екипа на клиниката и така всъщност всеки получава, колкото прецени началникът му. Публична статистика какви точно са заплатите на лекарите с ДМС няма никъде.
       </p>
       <!-- Номер пагараф: 19 -->
       <p>
        Именно това сега се опитва да промени новият механизъм, като вдигне официалното заплащане. Тъй като става дума в по-голямата си част за пари, които болниците така или иначе плащат всяка година, то няма да доведе до увеличаване на бюджета им, а по-скоро до преразпределянето му.
       </p>
       <!-- Номер пагараф: 20 -->
       <h3>
        В чакане на съгласие
       </h3>
       <p>
        Вдигането на заплатите на медиците беше заложено в програмата на управляващата коалиция още в края на миналата година. Основните предложения на Българския лекарски съюз тогава бяха да се увеличат средствата със средно 25% за сметка на намалението на клиничните пътеки. Така за първи път от години насам се увеличават цените на почти всички прегледи и лечения, заплащани от здравната каса, без от лекарите да се иска затова да свършат повече работа.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 21 -->
       <p>
        В същото време се преодолява тежкото изкривяване на това група началници да разпределят непрозрачно и неясно ДМС, а всички ще получават сравнително прилични основни заплати. Ремонтира се и изкривената система на заплащане, която зависи от брой приети пациенти и субективна преценка и се поставя началото на това лекарите и медицинските сестри да получават много високо базово възнаграждение за високата си квалификация и тежък труд и да не се налага да мислят как да изкарат бонус и допълнителни средства от още лекувани пациенти.
       </p>
       <!-- Номер пагараф: 22 -->
       <p>
        Механизмът ще работи така, че в болничната помощ стойността на всички пътеки се увеличава, а в рамковия договор ще има запис, който задължава директорите в срок до септември да увеличат основните заплати на медиците.
       </p>
       <!-- Номер пагараф: 23 -->
       <p>
        Въпреки че в повечето големи болници и в момента медиците получават повече средства от предвидените, т.нар. работодатели в здравеопазването - сдруженията на болничните директори и болници, бяха абсолютно против текста за новите заплати, заради което се и бави подписването на анекса към НРД. За някои от тях причината е, че по този начин им се отнема инструмента лично да разпределят средствата към когото пожелаят и в каквото съотношение искат.
       </p>
       <!-- Номер пагараф: 24 -->
       <p>
        Има и болнични директори които изпитват съмнения дали ще могат да изплатят новите по-високи заплати. Става дума предимно за малки общински болници, които не могат да платят подобни заплати ако нямат достатъчно пациенти в определени месеци от годината. За целта, министерство на здравеопазването смята да подкрепи техния бюджет допълнително.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 25 -->
       <!-- Каре wide -->
       <div class="card newsbox-wide">
        <div class="card-body">
         <h3>
          Колко ще получават
         </h3>
         В университетските и областните болници директорите и началниците на клиники ще получават минимум 2500, лекарите с една специалност - 2100 лв., а сестрите - 1500 лв.
         <br/>
         <br/>
         Заплатите в общинските болници и диспансери ще бъдат съответно минимум 2300 лв. за директор и началник клиника, 2000 - за лекар с една специалност и 1500 за медицинска сестра.
         <br/>
         <br/>
         Началните заплати в лечебните заведения, финансирани от здравното министерство, включително в училищното и детското здравеопазване, ще бъдат минимум 2300 лв. за началниците на клиники, при лекарите с една специалност - поне 2000 лв., а сестрите ще трябва да получават 1450 лв.
        </div>
       </div>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
