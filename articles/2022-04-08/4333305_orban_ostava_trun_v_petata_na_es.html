<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/politika_i_ikonomika/sviat/2022/04/08/4333305_orban_ostava_trun_v_petata_na_es/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Орбан остава трън в петата на ЕС
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Орбан" class="img-fluid" src="https://img.capital.bg/shimg/zx952y526_4333310.jpg?v=1649333103"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <!-- Каре wide -->
       <div class="card newsbox-wide">
        <div class="card-body">
         <strong>
          Противно на очакванията имиджът на Орбан у дома не беше сериозно засегнат от близките връзки с Путин.
         </strong>
        </div>
       </div>
       <!-- Номер пагараф: 2 -->
       <!-- Каре wide -->
       <div class="card newsbox-wide">
        <div class="card-body">
         <strong>
          Опозицията сочи като причина за загубата си неравнопоставения парламентарен вот.
         </strong>
        </div>
       </div>
       <!-- Номер пагараф: 3 -->
       <p>
        Ако шестпартийната опозиционна коалиция беше спечелила парламентарните избори в Унгария, страната щеше да стане силен западен партньор срещу руската агресия, както други централноевропейски държави като Полша и Чехия. В неделя обаче премиерът Виктор Орбан, който е най-близкият съюзник на Владимир Путин сред лидерите на ЕС, получи четвърти пореден мандат и мнозинство от две трети в парламента, което му позволява да променя конституцията и да продължи да втъкава своята консервативна националистическа идеология в гражданското общество и бизнеса.
       </p>
       <!-- Номер пагараф: 4 -->
       <p>
        Макар социологическите проучвания да показваха победа за унгарския премиер, включително и заради контрола му върху медиите, който на практика е част от процеса по подкопаване на демократичните норми от страна на управляващата партия "Фидес", мащабът на неговия триумф шокира обединената опозиция, водена от Петер Марки-Зай. Сега анализатори се обединяват около мнението, че се очертават още битки между Брюксел и Будапеща относно демокрацията и Москва. "Орбан ще продължи да има място на най-високопоставената маса в ЕС, което ще доведе до нови сблъсъци за ключовите ценности на съюза и до продължаване на съпротивата срещу предприемането на по-твърда линия срещу Русия", обобщава резултата от унгарския вот Politico. С други думи, новият мандат на унгарския премиер означава, че той ще остане непредсказуем трън в петата на ЕС.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <h3>
        Нечестното предимство на "Фидес"
       </h3>
       <p>
        Войната на Путин срещу Украйна насочи още повече вниманието към изборите в Унгария заради топлите връзки между Орбан и руския президент. Управлението на унгарския премиер до голяма степен копира в по-малък мащаб това на Путин - привидно отворена избирателна система, забогатяване на приятели и близки до властта и грижата за унгарски говорещото население в съседните страни (включително в Украйна). Противно на очакванията обаче имиджът на Орбан у дома не беше сериозно засегнат от приятелството с Путин във време, в което Украйна е окървавена от руското нападение. Вместо това изглежда, че той е извлякъл полза от представянето си за гарант на мира в Унгария, който няма да позволи въвличането на страната във война. Унгарският премиер осъди инвазията на Москва, подкрепи санкциите на ЕС срещу Русия и приема украински бежанци, но избягва да критикува открито Путин, отказва да изпраща оръжие в Украйна и е против забраната на руския енергиен внос. "Освен че използва предимствата, които вече си бе изградил в една силно завладяна политическа система, като например съществената медийна доминация, Орбан спечели, като каза на унгарците, че ще ги държи далеч от тази война и че техните сметки за отопление ще останат ниски заради сладките газови сделки с Кремъл", посочва колумнистът на Guardian Тимъти Гартън Аш.
       </p>
       <!-- Номер пагараф: 6 -->
       <p>
        Победата на Орбан дойде на фона на предупрежденията на опозицията, че парламентарният вот ще бъде изключително неравнопоставен - управляващите промениха избирателната система в полза на "Фидес" и контролират директно или индиректно по-голямата част от унгарските медии. След изборите международни наблюдатели заявиха, че партията на Орбан се е възползвала от нечестно предимство през цялата предизборна кампания.
       </p>
       <!-- Номер пагараф: 7 -->
       <p>
        След като станаха ясни резултатите, опозиционният лидер Марки-Зай посочи, че шестпартийната коалиция е направила всичко възможно, но е участвала в "неравностойна битка". Три дни преди парламентарния вот той заяви пред международни медии, сред които и "Капитал", че "Фидес" провежда медийна акция, изпълнена с фалшиви новини и лъжливи обвинения срещу опозицията; че разходите на управляващите за предизборна кампания надминават техните в съотношение 50 към 1 в социалните мрежи; че конкурентите на Орбан не получават ефирно време в държавните медии, а властта на практика държи всички радиостанции, регионални вестници, всекидневници и телевизионни програми в страната. Все пак трябва да се споменат и грешките на самата опозиционна коалиция - шестте партии не бяха достатъчно обединени, а техният водещ кандидат така и не успя да спечели гласоподавателите извън Будапеща.
       </p>
       <!-- Номер пагараф: 8 -->
       <h3>
        Активиране на механизма за върховенството на закона
       </h3>
       <p>
        "Речта на Орбан след изборите не показа, че ще смени курса. Най-вероятният сценарий е, че той ще продължи със своята "битка за свобода" с Брюксел относно върховенството на закона, демокрацията и политиката спрямо Русия", казва пред "Капитал" Ищван Хегедуш, председател на неправителствената организация Hungarian Europe Society. Според него в дългосрочен план унгарският премиер ще продължава с опитите да изгради съюз между подобни популистки десни сили на европейско ниво, за да противостои на либералната демокрация. Затова и конфликтите са неизбежни.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        Сега се очаква Брюксел и Будапеща да продължат да сблъскват позиции, включително относно независимостта на съдебната система, миграцията, медийната свобода и други. С години ЕС не успяваше да отговори адекватно със съществуващите мерки на все по-автократичните тенденции на правителството на Орбан и то срещна малко конкретни последици заради обвиненията в корупция и неспазване на демократичните принципи. Затова през 2020 г. съюзът създаде нов механизъм, който позволява спиране на еврофондове за страни членки, в които нарушаването на върховенството на закона рискува да се отрази на бюджета на ЕС. Два дни след изборната победа на Орбан стана ясно, че председателят на Европейската комисия (ЕК) Урсула фон дер Лайен най-накрая е решила да активира този механизъм срещу Унгария.
       </p>
       <!-- Номер пагараф: 10 -->
       <p>
        Според Даниела Шварцер, изпълнителен директор за Европа и Евразия във фондация "Отворено общество", този ход е трябвало да бъде отдавна предприет. "Това е важна стъпка за изключването на Унгария от европейския възстановителен фонд. Унгарското незачитане на върховенството на закона вече не може да бъде замитано под килима. Стандартите трябва да се спазват, ако страната иска да се възползва от членството си в клуба. От много време слушахме големи приказки от ЕК, но виждахме само малки стъпки за защита на ценностите и принципите на ЕС. Орбан започна систематично да разрушава унгарската демокрация през 2010 г. А бездействието на ЕК и на европейските правителства улесни това и навреди на доверието в съюза", коментира Шварцер. Решението на Брюксел може и да е закъсняло, но идва в неподходящ момент за унгарското правителство, което, след като харчи щедро за социални плащания и орязване на данъците, за да спечели изборите, се нуждае от еврофондовете, за да запълни голяма "дупка" във финансите си.
       </p>
       <!-- Номер пагараф: 11 -->
       <p>
        Сега големият въпрос е какво може да се очаква от Орбан. Резултатът от изборите разби надеждите, че Путин ще остане без най-близкия си съюзник в ЕС. Въпреки това бъдещето както на демокрацията в Унгария, така и на нейната роля в съюза не е подпечатано. Във вътрешен план е важно да се види дали опозицията ще намери сили да продължи да работи заедно. В европейски - дали натискът върху Орбан ще продължи да се засилва. Но според Тимъти Гартън Аш "каквито и захаросани гаранции да дава на Брюксел, правителството на Орбан ще продължи да консолидира това, което политическите експерти описват като електорално авторитарен режим".
       </p>
       <!-- Номер пагараф: 12 -->
       <p>
        Наистина Унгария става все по-изолирана в ЕС, но премиерът на страната е спокоен, че Брюксел няма да го изключи напълно. Не на последно място, защото иска да покаже единство пред Кремъл. Това обаче, предупреждава Даниела Шварцер, ще бъде "фалшиво единство" и в дългосрочен план само ще отслаби ЕС.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <!-- Каре wide -->
       <div class="card newsbox-wide">
        <div class="card-body">
         <h3>
          Какво запазва Орбан на власт
         </h3>
         В основата на електоралния успех на Орбан са политическите и конституционните промени, наложени от 2010 г. насам, които му осигуриха огромна власт. Някои от тях са фини. Например през 2014 г. делът на депутатите, избрани от едномандатни избирателни райони, където "Фидес" има предимство, е увеличен до 106 от 199 места в парламента. Останалите се избират чрез пропорционално гласуване. На гласуването през 2018 г. "Фидес" спечели само 49% от гласовете, но взе 67% от местата в парламента.
         <br/>
         <br/>
         Много от популистките политики на Орбан наистина са популярни. "Той е харизматичен популист, който използва тежка държавна пропаганда и винаги намира враг, с който да се бие", казва пред Euronews Андраш Бозоки, професор по политически науки в Централноевропейския университет във Виена. В действителност за всеки проблем в страната обикновено се обвиняват враговете на премиера - мигрантите, ЕС или Джордж Сорос.
         <br/>
         <br/>
         Орбан също така има и късмет - той поема властта през 2010 г., когато европейските икономики започват да се възстановяват от световната финансова криза. Икономиката на Унгария се свива с 6.7% през 2009 г., но след това започва да расте със стабилен темп. През 2018 г. БВП нараства с 5.4% - най-големият ръст след посткомунистическата епоха. В същото време Орбан извлича ползи от разделената опозиция. На изборите през 2018 г. се състезават почти 80 партии, като шест печелят повече от 1% от гласовете.
        </div>
       </div>
       <!-- Номер пагараф: 14 -->
       <!-- Каре wide -->
       <div class="card newsbox-wide">
        <div class="card-body">
         <h3>
          Амбиции извън Унгария
         </h3>
         Победата на Орбан може да подхрани допълнително амбициите му да разпростре влиянието си извън Унгария. Той е опитвал да изгради партньорство между националистически и крайнодесни формации в ЕС като на Марин льо Пен във Франция и на Матео Салвини в Италия. Също така е работил за близки връзки с американски консерватори, симпатизиращи на Доналд Тръмп, и е търсил съюзници в Централна и Източна Европа. До този момент разчиташе на подкрепата на полското правителство при вземането на решения в ЕС и в по-широка степен на Вишеградската четворка, включваща още Чехия и Словакия. Въпреки че сега войната в Украйна вби клин между Унгария и Полша, Орбан не крие, че е обърнал поглед към Западните Балкани.
        </div>
       </div>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
