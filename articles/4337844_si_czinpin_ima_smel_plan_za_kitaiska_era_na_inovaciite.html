<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/biznes/tehnologii_i_nauka/2022/04/21/4337844_si_czinpin_ima_smel_plan_za_kitaiska_era_na_inovaciite/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Си Цзинпин има смел план за китайска ера на иновациите
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Си" class="img-fluid" src="https://img.capital.bg/shimg/zx952y526_4338064.jpg?v=1650492197"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Нещата изглеждат бляскави за Джуджоу. Градът с население 4 млн. души в провинция Хунан без излаз на море често улавя индустриалния поток от по-населената северна столица на провинция Чанша. През 90-те години Джуджоу се превърна в регионален център за производство на химикали и метали. Но това причини ужасни щети на околната среда; в крайна сметка над 1000 замърсители бяха затворени въпреки тежките икономически последици. Икономиката на намиращия се във вътрешността Джуджоу изостава от тази на крайбрежните градове. През последното десетилетие умереният му растеж е типичен за средноголемите градове във вътрешността на Китай.
       </p>
       <!-- Номер пагараф: 2 -->
       <p>
        Сега обаче местните власти говорят за него като за технологичен център. През последната година се появиха стотици компании за изкуствен интелект (AI), роботика и данни. Местните документи свидетелстват за изобилието на град, запътил съм към своя разцвет - нещо, което Джуджоу можеше само да наблюдава отстрани през 90-те години, когато източните пристанища забогатяваха.
       </p>
       <!-- Номер пагараф: 3 -->
       <h3>
        Технологичен залог
       </h3>
       <p>
        Документите назовават "големи промени, невиждани от 100 години" - фраза, която президентът на Китай Си Цзинпин използва, за да обозначи началото на нова ера. Той вярва, че Китай е на прага на революция: десетки градове ще започнат да правят пробиви в роботиката, облачните изчисления и автоматизацията. Властите в Джуджоу очакват да пожънат плодовете от кампанията на Си за "общ просперитет" - план за преразпределение на богатството от по-богатите региони към по-бедните и от доминиращите интернет платформи към потребители и работници.
       </p>
       <!-- Номер пагараф: 4 -->
       <p>
        Стратегията на Си може да бъде разбрана най-добре като сериозно обмислен залог, че Китай е напът да се превърне в световен център на иновации през следващото десетилетие. Преминаването към местно производство на технологии променя и географското разпределение на китайската индустрия. Нови инвестиции и миграция се пренасочват от богати крайбрежни центрове към вътрешни градове като Джуджоу. Друга характеристика е, че броят на новите технологични компании нараства безпрецедентно. Правителството "отглежда" хиляди малки и големи групи в областта на анализа на данни, мрежовата сигурност и роботиката. Си и неговите съветници поемат и по-силен контрол върху пазарите. Способността им да насочват капиталовите потоци вече е очевидна от начина, по който групите за частен капитал инвестират в Китай.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <h3>
        Стремеж за самостоятелност
       </h3>
       <p>
        Тази промяна идва в решителен момент. Наративът, че САЩ и Западът са в упадък, а Китай е във възход, често се появява в държавните медии. И все пак Китай не е бил по-ориентиран навътре, откакто беше осъден от международната общност след клането на площад "Тянанмън" през 1989 г. Бизнес центърът Шанхай, град с 25 млн. души, беше поставен под локдаун поради стремежа на Си да изкорени напълно ковид-19. Подкрепата му за Русия по време на войната в Украйна повиши възможността за санкции срещу китайски фирми. Тези условия, изглежда, само засилват желанието му за самостоятелност.
       </p>
       <!-- Номер пагараф: 6 -->
       <p>
        Си изгражда държава инкубатор: икономика, която в голяма степен разчита на държавна подкрепа, за да увеличи производителността чрез местни изследвания и технологии. По този начин президентът дава знак и за преждевременно прекъсване на технологичното сближаване, което служи добре на Китай от 80-те години, когато чуждестранни компании започнаха да създават фабрики, използващи модерни технологии. Тези технологии в крайна сметка бяха прехвърлени към местни фирми или бяха пресъздадени на ниска цена чрез обратно инженерство.
       </p>
       <!-- Номер пагараф: 7 -->
       <p>
        Наградата, твърди Реймънд Йенг от банката ANZ, била реализирането на производствена ефективност. Една важна характеристика на модела на конвергенция е, че той почти не крие рискове. Всичко, което Китай трябва да прави, е да продължи либерализирането, а чуждите компании - да продължат да внасят капитал и високотехнологично оборудване, за да получат наградата.
       </p>
       <!-- Номер пагараф: 8 -->
       <!-- Каре wide -->
       <div class="card newsbox-wide">
        <div class="card-body">
         <strong>
          Новите шампиони ще се занимават с корпоративен софтуер, индустриална дигитализация, сигурност на данните и държавни облачни изчисления.
         </strong>
        </div>
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        Но ерата на конвергенцията е към своя край. Ръстът на общата факторна производителност в Китай се забавя с малко над 1% годишно между 2010 и 2019 г. Технологичните трансфери сега са много по-ограничени от страна на САЩ. Си със сигурност си представя как санкциите, опустошаващи Русия, могат да бъдат насочени срещу Китай. Отговорът беше да се сложи край на зависимостта от чужди технологии, а моделът на растеж да се пренасочи към това, което може да бъде създадено у дома.
       </p>
       <!-- Номер пагараф: 10 -->
       <h3>
        Високорисков играч
       </h3>
       <p>
        Подобно на инвеститор в рисков капитал, който прави залози с висок риск и висока печалба, Си ще приема повече несигурност в тази епоха. Планът му изисква създаването на големи, глобално конкурентни групи, подобни на телекомуникационния гигант Huawei. "Само че ще са необходими много като него", казва Йенг. Ако инвестициите не доведат до възвращаемост, планът ще натовари икономиката с още повече дългове и твърде малък растеж.
       </p>
       <!-- Номер пагараф: 11 -->
       <p>
        Фокусът на реформите на предишни китайски лидери е бил върху крайбрежните градове, където промишлените стоки могат лесно да достигат до пристанищата. Шенжен, на 700 км южно от Джуджоу, стана емблематичен за възхода на Китай като фабрика на света през 90-те. Част от този бизнес се пренесе на Запад към градове като Чънду и Чунцин. Управлението на Си първоначално се фокусира върху увеличаване на потреблението, като с предимство отново бяха най-големите крайбрежни градове. По негово време Alibaba и Tencent, базирани в Ханджоу и Шенжен, крайбрежни центрове на изток и на юг, станаха известни като двигатели за потреблението и често бяха приветствани като такива от партийни чиновници.
       </p>
       <!-- Номер пагараф: 12 -->
       <p>
        През последните две години това бързо се промени. Си отново преориентира икономиката към производството. Отдалечаването от потребителските интернет технологии, или т.нар. меки технологии, беше обявено в 14-ия петгодишен план от 2021 г. Вместо тях той набляга на бързото развитие на твърдите технологии или области като AI, полупроводници, индустриален софтуер и обработка на големи данни. За новата индустриална политика не е необходим лесен достъп до пристанищата.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <h3>
        Последните искат да станат първи
       </h3>
       <p>
        Тези усилия могат да преначертаят икономическата карта на Китай. Акцентът върху производството тласкаше мигриращи работници не само към крайбрежните градове, но и към вътрешните, където евтино могат да бъдат построени нови фабрики, казва Чи Ло от банката BNP Paribas. Последният голям импулс за вътрешната миграция започна през 2001 г., когато Китай се присъедини към СТО, и продължи до 2013 г., когато Си дойде на власт и потреблението застана в основата на растежа. През последните осем години станахме свидетели на промяна: миграция от вътрешни центрове към градове на изток. Ло вярва, че Китай е близо до началото на друга вълна от вътрешна миграция, която ще задвижи новата индустриална революция на Си.
       </p>
       <!-- Номер пагараф: 14 -->
       <p>
        Миграцията е от съществено значение, за да разполагат с персонал новите технологични фирми. Анализ на The Economist на данните за регистрация на компании показва, че във вътрешността на Китай с безпрецедентни темпове се създават фирми в сферите на големите данни, AI, интернет на нещата, роботика, облачни изчисления и чиста енергия. Много от новите центрове са столици на бедни провинции. Но броят на технологичните компании в доста по-малки градове като Джуджоу също нараства бурно (виж графиката).
       </p>
       <!-- Номер пагараф: 15 -->
       <p>
        Хефей в провинция Анхуей, един от по-бедните региони в Китай, е град с население около 9 млн. През последните години той се прероди като технологичен център, като за кратко време се появиха хиляди фирми. Само през 2021 г. повече от 2500 компании в града са обявили, че разработват основен софтуер за AI, спрямо едва 370 през 2020 г. Хиляди други казват, че предлагат свързани услуги. Далечният северен град Шенян през последните две години стана дом за повече от 860 компании, които твърдят, че правят изследвания в областта на роботиката, в сравнение с общо 170 през четирите години преди това. Около 4400 групи в сферата на интернет на нещата са основани в югозападния град Ченгду през 2021 г., четири пъти повече, отколкото през 2020 г.
       </p>
       <!-- Номер пагараф: 16 -->
       <p>
        Бързият растеж в тези градове е тясно обвързан с планирането на местното самоуправление и предлагането на щедри данъчни и поземлени стимули. Всъщност числата трябва да дойдат и като предупреждение за планиращите, че предизвиканият от тях технологичен бум може да доведе до потенциално разточителни инвестиции. Например бизнесът с центрове за данни и изчисления в облак. Пандемията създаде голямо търсене за потребителски интернет фирми и услуги за данни. Местните политики насърчаваха компании от всякакъв тип да опитат да навлязат в бизнеса. Строителните предприемачи трябваше само да убедят местните служители да им продадат евтино земя и електроенергия, за да се включат в доходоносната индустрия за центрове за данни, казва Едисън Лий от инвестиционната банка Jefferies.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 17 -->
       <p>
        Гуянг, голям град в бедната югозападна провинция Гуейджоу, през 2020 г. преживя бум на регистрациите на центрове за данни, много от които без опит в областта. Някои дори са се опитали да преминат към облачните изчисления, които изискват повече технологични вложения, отколкото центровете за данни. Вълната от иновации в AI, роботика и климатични технологии носи със себе си много желаещи, които ще се възползват от държавните средства, без да допринесат за БВП.
       </p>
       <!-- Номер пагараф: 18 -->
       <h3>
        Новите шампиони
       </h3>
       <p>
        Някои инвеститори се запитаха откъде ще дойде талантът, необходим за задвижването този бум. Правителството обяви академични програми, за да обучени хора. Но дефицитът е очевиден. Пренасочването на мигрантите не взема предвид, че техните умения не са в крак с индустриалната промяна на Си. Почти 70% от работната сила не е имала нито един ден обучение в гимназия, отбелязва Скот Розел от Станфордския университет.
       </p>
       <!-- Номер пагараф: 19 -->
       <p>
        Правителството се нуждае от нещо повече от стартъп сцена, за да задвижи плана си. И затова то отглежда нова кохорта шампиони. Това не са групите за потребителски интернет, които доминират в цифровата икономика на Китай. Вместо тях са компании, занимаващи се с корпоративен софтуер, индустриална дигитализация, сигурност на данните и държавни облачни изчисления.
       </p>
       <!-- Номер пагараф: 20 -->
       <p>
        Малко инвеститори в Силициевата долина ще са чували за Baosight, Maxscend, Sangfor, Supcon или YoueData. Много от тях са листнати в Шанхай или Шенжен, а не в Ню Йорк и Хонконг. Те са микс от държавни и частни фирми, но почти всички са близки до правителството. Те работят за надграждане на индустриалната инфраструктура на Китай, за да бъде въведена новата революция на Си.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 21 -->
       <p>
        Baosight е държавна фирма за индустриален софтуер. Тя разработва програми за планиране на ресурсите на предприятието и системи за изпълнение в производството, които интегрират и дигитализират промишлени предприятия в цял Китай. Тези системи имат за цел да стимулират ефективността в стоманодобивната, фармацевтичната и химическата промишленост. Baosight наскоро завърши работа за държавна група за стомана в смятания за най-голям и най-сложен интеграционен проект от своя вид. Пазарната ѝ капитализация се е увеличила три пъти от 2018 г. до 62 млрд. юана (9.7 млрд. долара).
       </p>
       <!-- The Modal -->
       <div class="lightboxModal">
        <div class="infobar">
         <div class="count">
         </div>
        </div>
        <div class="navigation">
        </div>
        <div class="content">
         <img/>
        </div>
       </div>
       <figure class="figure lightbox">
        <a href="https://img.capital.bg/shimg/zx1278_4338862.jpg">
         <img alt="" class="figure-img img-fluid" data-src="https://img.capital.bg/shimg/zx1278_4338862.jpg" src="https://img.capital.bg/shimg/zx860_4338862.jpg" title=""/>
        </a>
        <div class="figure-caption">
         Автор
			:
			Капитал
        </div>
        <div class="figure-caption">
         <a href="https://img.capital.bg/shimg/oo_4338862.jpg" style="color: #00aeef;" target="_blank">
          Преглед на оригинала
         </a>
        </div>
       </figure>
       <!-- Номер пагараф: 22 -->
       <p>
        Sangfor Technologies, частна група за данни и мрежова сигурност, базирана в Шенжен, помага на правителството да изгражда усъвършенствани платформи за големи данни. Също частната Supcon изгражда мрежови екосистеми за държавни предприятия.
       </p>
       <!-- Номер пагараф: 23 -->
       <p>
        Малък, но растящ брой международни инвеститори се насочват към тези компании. Тяхното мислене е много по-различно от това на миналото поколение следящи технологиите. Компании като Alibaba привлякоха финансиране, тъй като инвеститорите смятаха, че само частният сектор може да предостави внушителния набор от финансови услуги и онлайн пазаруване, които от своя страна да поддържат високи оценките за няколко големи платформи.
       </p>
       <!-- Номер пагараф: 24 -->
       <h3>
        Твърда линия за меките технологии
       </h3>
       <p>
        Тази теза претърпя тежък удар. Правителството вярва, че манията към потребителски интернет е увеличила неравенството. Пазарната доминация на компаниите им позволи да манипулират ценообразуването и нерегламентирано да събират лични данни. Тяхната сила също така намали влиянието на партията върху цифровата икономика. Тези дисбаланси бяха "поправени", както казват властите, с въвеждането на обхватни регулации.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 25 -->
       <p>
        Държавата не само успя да понижи оценките на технологичния пазар с повече от 2 трлн. долара за период около година. Гигантите бяха тласнати към подчинение и упадък. Много ръководители се оттеглиха като Ричард Лиу от jd.com. Компаниите съкращават служители; малко са преследващите капиталоемки придобивания.
       </p>
       <!-- Номер пагараф: 26 -->
       <p>
        За да могат новите шампиони да развият мащаба си, те ще трябва да бъдат глобално конкурентни и да спечелят пазарен дял в развитите икономики. Huawei беше поела по този път, преди да бъде ударена от САЩ. Си иска Китай да произвежда свои собствени високотехнологични компании, за да стане по-независим от враждебния Запад. Но дори ако тази нова фаланга от държавно подкрепяни технологични компании е по-малко зависима от външни ресурси, отколкото Huawei, достъпът ѝ до чуждите пазари все пак може да бъде ограничен, с което ще ѝ бъде отказан необходимият бизнес, за да нарасне достатъчно.
       </p>
       <!-- Номер пагараф: 27 -->
       <p>
        Как се финансира новият китайски бум стана досаден въпрос за рисковите инвеститори, които са нетърпеливи да намерят следващата Alibaba, но са и предпазливи да не влязат в сблъсък с правителствената политика. Си вече шест години се занимава с пренареждане на капиталовите и финансовите пазари. Китайското банкиране в сянка от 58 трлн. юана за пръв път влезе на прицел през 2017 г. Тогава беше потисната и продължилата 3 години вълна от изходящи спекулативни инвестиции на знакови магнати за 450 млрд. долара. Кредитирането, което 20 години финансираше еуфорията на строителните предприемачи, беше прекъснато.
       </p>
       <!-- Номер пагараф: 28 -->
       <p>
        През 2021 г. висши чиновници започнаха да назовават врага с име: "безпорядъчна експанзия на капитала", която безразсъдно преследва висока възвращаемост за сметка на общото благо. През последните години стотици длъжностни лица и бизнесмени бяха свалени с обвинения в корупция, но едва наскоро някои бяха порицани, че са "под влияние на капитала". Джоу Джангьонг, бивш партиен секретар на проспериращия източен град Ханжоу, дом на Alibaba, е разследван за подобни престъпления. Местните медии го свързват и с компании от мрежата на Alibaba.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 29 -->
       <p>
        Си вече предлага план за "почтено развитие на капитала". През 2021 г. той лично наблюдава старта на нова фондова борса в Пекин, чийто фокус е насочването на инвестиции към малки технологични групи. Държавните фондове набират все повече пари и инвестират в частни технологични фирми. Програмата "малки гиганти", обявена от Министерството на индустрията и интернет технологиите, подбира хиляди фирми, на които ще бъдат предоставени данъчни стимули и публично финансиране. Според Bloomberg Китай планира да похарчи около 2.3 трлн. долара тази година за нови проекти, много от които ще бъдат фокусирани върху високотехнологично производство и развитие на технологиите.
       </p>
       <!-- Номер пагараф: 30 -->
       <h3>
        Правилни инвестиции
       </h3>
       <p>
        Хан Уенсиу, водещ икономически съветник, наскоро каза, че репресиите срещу безпорядъчния капитал не целят да го отблъснат, а до го накарат да следва посоката, зададена от партията. Това започва да се случва. Инвестициите на частен капитал в потребителски технологии се сринаха миналата година, докато например инвестициите в микрочипове и софтуер достигнаха нови върхове.
       </p>
       <!-- Номер пагараф: 31 -->
       <p>
        Днес технологичните инвеститори, които следят компании като Sangfor и Supcon, разчитат на политическия курс и доколко бизнесът е свързан с държавата, за да оценят дали са обещаващи. Анализаторите в инвестиционните банки често посочват включването на компания в голям правителствен проект като силен сигнал за "купуване" и избягват всичко, което противоречи на посланието на държавата. "Всеки път когато проучваме даден сектор, инвеститорите ни питат дали тази област няма да се разглежда като засилваща неравенството", казва Кики Янг от консултантската компания Bain.
       </p>
       <!-- Номер пагараф: 32 -->
       <p>
        Много фирми за рисков капитал в Китай се сблъскват с по-малко ограничения за своите инвестиции, ако се фокусират върху областите, разглеждани с добро око от партията, като компаниите за твърди технологии и чиста енергия, които се появяват с бързи темпове. Инвестициите на рисковите капиталисти в чиста енергия са нараснали през 2021 г. до около 8.7 млрд. долара от 5.6 млрд. долара през 2020 г. по данни на изследователската фирма PitchBook. Все по-голям брой частни инвеститори се надяват да работят съвместно с държавни фондове или се прицелват в стартиращи компании, които вече са получили държавни средства, споделя един инвеститор. Зелена светлина от държавата вече е силен пазарен сигнал.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 33 -->
       <h3>
        Спирала от грешки
       </h3>
       <p>
        Много от дисбалансите в китайската икономика, които са мишена за атаките на Си, всъщност се появиха или се влошиха по негово време. Много от технологичните магнати направиха милиардите си през последното десетилетие. Едно от най-големите в световен план задлъжнявания на имотния сектор стана под ръководството на Си. Администрацията му облекчи контрола и позволи вълна от спекулативни покупки в чужбина. Регулаторната репресия на Си в много отношения беше опит да се коригират пазарните изкривявания, причинени от провалите на собствената му политика.
       </p>
       <!-- Номер пагараф: 34 -->
       <p>
        Някои опитни глобални инвеститори се притесняват, че цикълът от грешки и корекции ще се повтори. Малцина са успели да преглътнат приказките за "безпорядъчна експанзия на капитала". Китай изгради напреднала, модерна държава единствено чрез въвеждането на пазарни механизми и чужд капитал. Нейният технологичен сектор на световно ниво се подхранва от глобални фондове за частен и рисков капитал. Загърбването на всичко това от страна на Си и неговия екип от технократи показва, че те не са научили уроците си от последните 40 години, казва един голям инвеститор. Желанието им да изземат функциите на пазара изпраща само погрешни сигнали.
       </p>
       <!-- Номер пагараф: 35 -->
       <p>
        <em>
         2022, The Economist Newspaper Limited. All rights reserved
        </em>
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
