<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/politika_i_ikonomika/sviat/2022/03/09/4321681_sasht_obviniha_amerikanski_partnyor_na_konstantin/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      САЩ обвиниха американски партньор на руски олигарх за медийни сделки в Русия, Гърция и България
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="САЩ" class="img-fluid" src="https://img.capital.bg/shimg/zx952y526_2641514.jpg?v=1646831006"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Падащите бомби в Украйна явно са посъбудили и американското правосъдие по отношение на връзките на руските олигарси с американски бизнесмени. След като на 2 март правосъдният министър на САЩ Мерик Гарланд обяви създаването на специално звено KleptoCapture, което да наблюдава новите всеобхватни санкции срещу Москва, ден по-късно във федералният съд в Ню Йорк бяха повдигнати обвинения на продуцента и медиен предприемач Джон (Джак) Ханик заради връзките му с Константин Малофеев, които засягат и България.
       </p>
       <!-- Номер пагараф: 2 -->
       <p>
        Ханик е обвинен, че поне пет години е бил дясна ръка на руския олигарх в неговите медийни начинания, включително след като Малофеев е попаднал под санкции заради финансирането на сепаратистите в Украйна. В едно от тези си начинания заедно с гръцки бизнес партньор на Малофеев и с председателя на българското сдружение "Русофили" Николай Малинов Ханик се опита да вземе ТВ7 и ББТ, но сделката пропадна.
       </p>
       <!-- Номер пагараф: 3 -->
       <p>
        Случаят е стар и видно е бил подготвен отдавна, като сега му е дошъл момента. Въпреки че санкциите, свързани със сепаратистките движения в Украйна, както и тези лично срещу Малофеев са от 2014 г., това е първото обвинение по тях, повдигнато от САЩ срещу когото и да било.
       </p>
       <!-- Номер пагараф: 4 -->
       <h3>
        Ханик, Малофеев и сепаратистите в Украйна
       </h3>
       <p>
        71-годишният Ханик е американски гражданин и според собствената му биография е един от създателите на канала Fox News, където е работил 15 години, и също така има две награди "Еми" за документалистика.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        Връзката му с Русия започва през 2013 г., като тогава влиза в партньорство с Константин Малофеев. Малофеев започва като финансист през 90-те, през 2005 г. основава собствен фонд, а големият му удар е придобиването на 10.7% дял в "Ростелеком", които продава за 1.6 млрд. долара през 2013 г.
       </p>
       <!-- Номер пагараф: 6 -->
       <p>
        След това част от тези пари са използвани за основаването на мрежата "Царьград ТВ", която освен в Русия, излъчва и в Гърция, а част - за финансиране на сепаратизма в Украйна, според САЩ. Т.нар. православен олигарх заради пристрастието му към религията и вярването, че Русия е "Третият Рим", е директно свързан със случилото се в Луганск и Донецк - двама от неговите служители (Александър Бородай и Игор Гиркин-Стрелков) бяха високопоставени членове на сепаратистките движения там. Гиркин-Стрелков беше обвинен от холандските власти за свалянето на малайзийския самолет над Украйна.
       </p>
       <!-- Номер пагараф: 7 -->
       <p>
        <a href="https://www.capital.bg/politika_i_ikonomika/bulgaria/2015/10/30/2639892_konstantin_malofeev_malkite_strani_da_se_radvat_na/" target="_blank">
         В интервю за "Капитал" през 2015 г
        </a>
        . Малофеев отрече те да са на служба при него и твърдеше, че се занимава само с "хуманитарни доставки". ЕС и САЩ не мислят така и името му стои твърдо в списъка със санкции.
       </p>
       <!-- Номер пагараф: 8 -->
       <p>
        По това време Ханик вече работи за руския олигарх според обвинението. Това сътрудничество е продължило поне до 2017 г., дълго след наложените санкции. "Обвиняемият умишлено е помогнал на Малофеев да разпространява своите дестабилизиращи послания през установяването или опита да установи телевизионни мрежи в Русия, България и Гърция в нарушение на санкциите", казва в изявлението си зам.-министърът на правосъдието Матю Олсен.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        След установяването на "Царьград" в Русия американецът отива в Гърция, където помага за придобиването на група от канали съвместно с гръцкия бизнесмен Янис Карагиоргис. Малофеев е кум на Карагиоргис. Според обвинението през 2015 г. и 2016 г. Ханик пътува многократно до България и докладва на руския олигарх за свършеното - например в писмо от ноември 2015 г., в което казва, че гръцката мрежа е "възможност да се покаже руската гледна точка в Гърция".
       </p>
       <!-- Номер пагараф: 10 -->
       <h3>
        Българската връзка
       </h3>
       <p>
        По същото време в България името му изплува заедно с това на Николай Малинов - политик, председател на сдружение "Русофили". На 12 май 2015 г. в търговския регистър е подадено заявление, с което се искат промени в партидата на "ТВ Седем". Като едноличен собственик на дружеството е посочена бургаската "Праймедия" на Асен Асенов, който става представител на дружеството и член на Съвета на директорите заедно с Явор Цеков и Николай Малинов.
       </p>
       <!-- The Modal -->
       <div class="lightboxModal">
        <div class="infobar">
         <div class="count">
         </div>
        </div>
        <div class="navigation">
        </div>
        <div class="content">
         <img/>
        </div>
       </div>
       <figure class="figure lightbox">
        <a href="https://img.capital.bg/shimg/zx1278_4321688.jpg">
         <img alt="Опитът на Малофеев да вземе ТВ7 и ББТ през 2015 г. е бил прикрит от Джон Ханик, твърди американското обвинение. Телевизиите обаче не преминаха под контрола на руския олигарх и фалираха" class="figure-img img-fluid" data-src="https://img.capital.bg/shimg/zx1278_4321688.jpg" src="https://img.capital.bg/shimg/zx860y484_4321688.jpg" title="Опитът на Малофеев да вземе ТВ7 и ББТ през 2015 г. е бил прикрит от Джон Ханик, твърди американското обвинение. Телевизиите обаче не преминаха под контрола на руския олигарх и фалираха"/>
        </a>
        <div class="figure-caption">
         Опитът на Малофеев да вземе ТВ7 и ББТ през 2015 г. е бил прикрит от Джон Ханик, твърди американското обвинение. Телевизиите обаче не преминаха под контрола на руския олигарх и фалираха
        </div>
        <div class="figure-caption">
         Фотограф:
			Юлия Лазарова
        </div>
       </figure>
       <!-- Номер пагараф: 11 -->
       <p>
        На същата дата е подадено сходно заявление, но за "Балкан българска телевизия" (News7), като единствената разлика е, че в Съвета на директорите се иска вписване не на Явор Цеков, а на американския гражданин Джон Ханик. За едноличен собственик отново е посочена фирмата на Асенов "Праймедия".
       </p>
       <!-- Номер пагараф: 12 -->
       <p>
        "Капитал" тогава потвърждава, че Ханик е бил представен на тогавашния екип на ТВ, като "представител на инвеститора". Пред журналистите обаче той не споменава Малофеев, а само Карагиоргис.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <p>
        Пред "Капитал" Малинов също не отрича, че предстои да влезе в управлението на ТV7, но с изрична уговорка. "Ако тази сделка приключи с този инвеститор, най-вероятно ще приема да съм председател на Съвета на директорите", коментира той. И потвърждава информацията, че Янис Карагиоргис е евентуалният бъдещ собственик.
       </p>
       <!-- Номер пагараф: 14 -->
       <p>
        Самият Малофеев в интервю за "Капитал" същата година потвърждава, че помага на Малинов и развитието на ТВ7, защото "сме приятели". "Идеите на Николай, жена му Даниела и целия екип ми се струват перспективни. Ние всякак им помагаме - с идеи, стратегии, съдържание."
       </p>
       <!-- Номер пагараф: 15 -->
       <p>
        Американското обвинение сега твърди, че Ханик се е опитал да замаскира участието на руския олигарх, като е представял навсякъде Карагиоргис за собственик. През 2021 г. ФБР е разпитало американеца за тези връзки и той е заявил, че Малофеев няма връзка с българското му пътуване и не е имал никаква роля в опита за придобиване на българските телевизии.
       </p>
       <!-- Номер пагараф: 16 -->
       <p>
        Придобиването обаче пропадна по не напълно ясни причини, а ТВ7 фалира и беше разпродадена като част от наследството на КТБ.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 17 -->
       <h3>
        Луврие, Косарев и БТК
       </h3>
       <p>
        По същото време стана ясно, че Малофеев има интерес и към друга част от активите на фалиралата КТБ - БТК. Намиращия се в изгнание Цветан Василев прехвърли дела си в компанията първо на французина Пиер Луврие, а после на Дмитрий Косарев - и двамата свързани с руския бизнесмен. Тези сделки обаче не успяха да спрат прехвърлянето на БТК, което беше продадено от VTB Capital.
       </p>
       <!-- Номер пагараф: 18 -->
       <p>
        През 2019 г., във връзка с разследване на връзката на Малофеев с руски организации ДАНС наложи забрана от десет години на руския олигарх да влиза в България заради "престъпления против финансовата и кредитна система".
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
