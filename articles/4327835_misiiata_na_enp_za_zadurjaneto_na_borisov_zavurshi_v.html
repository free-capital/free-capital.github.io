<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/politika_i_ikonomika/bulgaria/2022/03/23/4327835_misiiata_na_enp_za_zadurjaneto_na_borisov_zavurshi_v/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Мисията на ЕНП за задържането на Борисов завърши с една реплика в европарламента (обновена)
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Мисията" class="img-fluid" src="https://img.capital.bg/shimg/zx952y526_4327977.jpg?v=1648148478"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Опитът на ГЕРБ чрез групата на Европейската народна партия (ЕНП) да ангажира и Европейския парламент в защитата на Бойко Борисов се оказа неуспешен. В понеделник председателят на групата на ЕНП Манфред Вебер организира посещение в България на двама души, които да "установят фактите" по задържането на бившия премиер Бойко Борисов, финансовия му министър Владислав Горанов и ръководителя на партийната пресслужба Севделина Арнаудова. Това бяха евродепутатите Моника Холмайер, председател на парламентарната комисия по бюджетен контрол, и Йерун Ленаерс, говорител на групата на ЕНП в комисията по граждански свободи, правосъдие и вътрешни работи. Това посещение по партийна линия обаче се оказа без институционална тежест, както и без последствия. То приключи и без непосредствен коментар пред българските медии.
       </p>
       <!-- Номер пагараф: 2 -->
       <p>
        На този фон в понеделник председателят на Комисията по граждански свободи, правосъдие и вътрешни работи (LIBE) на Европейския парламент Хуан Фернандо Лопес Агилар в институционално, а не в партийно, качество се срещна в Брюксел с българския министър на правосъдието Надежда Йорданова, а съобщението за общата им позиция бе озаглавено многозначително: "Българското и европейското правосъдие са длъжни да хвърлят светлина върху толкова много сенчести афери от годините на Борисов."
       </p>
       <!-- Номер пагараф: 3 -->
       <p>
        Цитирано е и изявление на Агилар, че вярва на Европейската прокуратура, но разчита и на българската съдебна система. "Европейският парламент многократно е критикувал случващото се в България през последните 10 години във времето, когато Бойко Борисов беше министър-председател. Българите разчитат на независима съдебна система в тяхната собствена страна, която да хвърли светлина върху всичко това в съответствие с всички процедурни гаранции. Това включва спазване на съдебната независимост, справедливо съдопроизводство, презумпция за невиновност, право на информиране, достъп до адвокат, съдебна защита, заложени в Хартата на ЕС и европейското законодателство. Г-н Борисов трябва да може да отговори на въпросите на разследващите власти и се надявам, че ще сътрудничи по текущите разследвания", се посочва още в изявлението.
       </p>
       <!-- Номер пагараф: 4 -->
       <p>
        До публикуването на този текст в "Капитал" не получихме обратна връзка от групата на ЕНП в Европейския парламент, но успяхме да разговаряме с Агилар. Той разказа, че в позицията си на председател на LIBE от години следи с притеснение ситуацията в България. Мониторингът на страната ни, фактът, че не сме в Шенген, нито в безвизовото пътуване до Щатите и Канада, е резултат от натрупаните проблеми в съдебната система и основно следствие на корупцията, която той определя като "масивна, всеобхватна и продължаваща" в страната ни. Най-големите притеснения за Агилар са свързани с механизма за условност, който може да спира европейски средства при съмнения за неспазване на върховенството на закона, като подчерта, че все още не сме засегнати, но сме под реална заплаха, и се надява правителството да изпълни поетите ангажименти за отмяна за "златните паспорти" и промени в законодателството, включително за справяне с домашното насилие, за да предотвратим този път истински и реални последствия за България.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <!-- Каре wide -->
       <div class="card newsbox-wide">
        <div class="card-body">
         Няколко дни по-късно евродепутатите, участвали в проучвателната мисия в България, коментираха позицията си, че "задържането на Бойко Борисов, Севделина Арнаудова и Владислав Горанов, както и обиските в домовете им, са в разрез с върховенството на закона." Според Моника Хомайер и Йерун Ленаерс, Европейската прокуратура трябва да работи спокойно и без намеса от страна на българското правителство.
        </div>
       </div>
       <!-- Номер пагараф: 6 -->
       <h3>
        Спешната мисия на ЕНП
       </h3>
       <p>
        Още в четвъртък вечерта, докато течеше акцията по претърсването на домовете на Борисов, Горанов и Арнаудова и процедурата по задържането им, дошлите пред дома на лидера на ГЕРБ в Банкя негови съпартийци обявиха, че ще сезират Манфред Вебер и цялата група на ЕНП в Европейския парламент чрез евродепутатите на ГЕРБ там и ще поискат тяхната намеса.
       </p>
       <!-- Номер пагараф: 7 -->
       <p>
        Групата на ЕНП изпрати "спешна мисия за установяване на факти" в София първия работен ден след задържането на тримата вечерта на 17 март.
        <a href="https://www.capital.bg/politika_i_ikonomika/pravo/2022/03/18/4325921_bulgarskata_a_ne_evropeiskata_prokuratura_shte_reshi/" target="_blank">
         Те бяха освободени без повдигане на обвинение по-малко от 24 часа по-късно.
        </a>
       </p>
       <!-- Номер пагараф: 8 -->
       <p>
        Мисията бе организирана от председателя на групата на ЕНП Манфред Вебер, който заяви, че арестът на Борисов повдига много въпроси, които спешно трябва да бъдат изяснени. По време на двудневното си посещение в България евродепутатите Моника Холмайер и Йерун Ленаерс се срещнаха със замесените страни, включително с премиера Кирил Петков, министъра на вътрешните работи Бойко Рашков и главния прокурор Иван Гешев. Тези срещи преминаха изцяло конфиденциално, без никакви публични коментари за българските медии. Единствено говорителят на правителството Лена Бориславова на кратък среднощен брифинг в понеделник обяви, че "колегите от Европа много ясно заявяват, че са тук на неутрална мисия да установяват факти и обстоятелства".
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        След прибирането на евродепутатите в Брюксел от офиса на ЕНП неформално насочиха "Капитал" за въпроси към екипа на Вебер, но от самата партия се въздържаха от коментар. Европейският парламент също няма нищо общо с мисията. Различните комисии в него имат практика да посещават държавите членки, да изготвят доклади впоследствие, но това става след сериозна обосновка за нуждата от мисията, подготовка и потвърдено представителство на всички парламентарни групи. "Всяка политическа партия в ЕП може да организира подобни мисии, които отразяват единствено политическите приоритети, визия и притеснения на конкретната партия, но не и на Европейския парламент, нито на европейските граждани", сподели пред "Капитал" Хуан Агилар (от групата на Прогресивния алианс на социалистите и демократите S&amp;D).
       </p>
       <!-- Номер пагараф: 10 -->
       <p>
        Финансово обаче най-вероятно евродепутатите са пътували по бюджетната линия на ЕНП в парламента, т.е. с пари на данъкоплатците. По тази причина коментар за целите, резултатите и очакваните следващи действия е необходим както пред българските граждани, които между другото отдавна са разочаровани от затварянето на очите на ЕНП за проблемите в страната ни, така и пред останалите европейци. Въпреки настоятелните запитвания на "Капитал" обратна връзка по тези въпроси от групата на ЕНП в Европейския парламент не бе получена.
       </p>
       <!-- Номер пагараф: 11 -->
       <p>
        От своя страна Европейската комисия отказа да коментира като отбеляза "че това е вътрешен въпрос, който трябва да бъде решен в държавата". По време на дебат в пленарна зала с председателя на ЕК Урсула фон дер Лайен в сряда Манфред Вебер все пак поиска ЕК да вземе отношение относно "незаконния арест на лидера на ГЕРБ Бойко Борисов". "Както казах, ние бяхме единни в борбата за правова държава и това е нещо, което ни обединява. През миналата седмица ръководителят на опозицията в една европейска държава бе задържан за 24 часа единствено по указания на вътрешния министър, без прокурорска заповед и съдийско решение и днес един съд в София е постановил, че това е неправомерно действие", заяви пред евродепутатите в Европейския парламент Вебер.
       </p>
       <!-- Номер пагараф: 12 -->
       <h3>
        Мисия като лична услуга
       </h3>
       <p>
        Дотук стана ясно, че европейските институции се дистанцират и на този етап не желаят да се намесват. Смисълът на вероятно изхарчените европейски пари за мисия в България още е неясен. За мотивацията на Мартин Вебер обаче няма съмнение.
       </p>
       <!-- The Modal -->
       <div class="lightboxModal">
        <div class="infobar">
         <div class="count">
         </div>
        </div>
        <div class="navigation">
        </div>
        <div class="content">
         <img/>
        </div>
       </div>
       <figure class="figure lightbox">
        <a href="https://img.capital.bg/shimg/zx1278_4327955.jpeg">
         <img alt="Бойко Борисов и Манфред Вебер на конгреса на ГЕРБ на 13 март т.г., броени дни преди задържането на лидера на ГЕРБ" class="figure-img img-fluid" data-src="https://img.capital.bg/shimg/zx1278_4327955.jpeg" src="https://img.capital.bg/shimg/zx860_4327955.jpeg" title="Бойко Борисов и Манфред Вебер на конгреса на ГЕРБ на 13 март т.г., броени дни преди задържането на лидера на ГЕРБ"/>
        </a>
        <div class="figure-caption">
         Бойко Борисов и Манфред Вебер на конгреса на ГЕРБ на 13 март т.г., броени дни преди задържането на лидера на ГЕРБ
        </div>
        <div class="figure-caption">
         Автор
			:
			Георги Кожухаров
        </div>
        <div class="figure-caption">
         <a href="https://img.capital.bg/shimg/oo_4327955.jpeg" style="color: #00aeef;" target="_blank">
          Преглед на оригинала
         </a>
        </div>
       </figure>
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <p>
        Освен близките отношения на ГЕРБ с германската CSU през дългогодишното управление на Ангела Меркел партията на Борисов изгради топли връзки и с Мартин Вебер. ГЕРБ подкрепи кандидатурата му за шеф на ЕК на последните европейски избори. След провала там кандидатурата му за председател на ЕНП също се оказа неуспех. Постът бе даден на бившия полски премиер Доналд Туск, а Вебер пое ръководството групата на ЕНП в Европейския парламент, позиция далеч под амбициите му. Подкрепата, която получи от българската дясноцентристка партия, обаче бе от особено значение в момент на трудни политически битки. В този смисъл реакцията му на връщане на услугата чрез мисия в България е повече от логична.
       </p>
       <!-- Номер пагараф: 14 -->
       <p>
        Изборът на двамата членове на делегацията в България също не е случаен. Председателят на комисията по бюджетен контрол Моника Холмайер е консервативен, но твърдо настроен проевропейски политик, каквито са баварските членове на CSU от ЕНП (Вебер е от същия регион и партия). За разлика от предшественичката си Ингеборг Гресле (CDU) обаче, която бе председател на същата тази комисия (описвана от брюкселското издание Politico като "яростен застъпник за институционалната прозрачност на ЕС и на европейската прокуратура", но и като "най-големия критик на собствената си Европейска народна партия"), в европейския балон за Моника Холмайер по-скоро се говори, че остава "под радара". Тя не привлича вниманието около себе си и следва политическите линии на партията си.
       </p>
       <!-- Номер пагараф: 15 -->
       <p>
        Йерун Ленаерс, нидерландски евродепутат и говорител на групата на ЕНП в комисията по граждански свободи, правосъдие и вътрешни работи, фокусира работата си основно върху въпроси като киберсигурност, правила за използване на изкуствен интелект и други. Описват го като един от лоялните членове на ЕНП.
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
