<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/biznes/promishlenost/2022/03/16/4324448_zashto_agropolihim_shte_e_posledniiat_torov_zavod_v/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Защо "Агрополихим" ще е последният торов завод в Европа, който ще спре
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Защо" class="img-fluid" src="https://img.capital.bg/shimg/zx952y526_4324743.jpg?v=1647431940"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <!-- Каре wide -->
       <div class="card newsbox-wide">
        <div class="card-body">
         Заводът в Девня не вижда нужда от държавни субсидии за торове или амоняк заради добрите печалби на земеделците от високите зърнени цени.
         <br/>
         <br/>
         България има потенциал за бартер срещу зърно с Алжир или Катар, като в замяна получи газ или амоняк.
        </div>
       </div>
       <!-- Номер пагараф: 2 -->
       <p>
        Инвестициите, които "Агрополихим" направи през последните години, се оказаха правилни и резултатът се вижда в сегашната криза. Минаването от газ към амоняк, изграждането на пароцентрала на биомаса и на зърнен терминал, в които компанията вложи около 170 млн. лв., са подсигурили безценни алтернативи сега. Това разказа изпълнителният директор и съсобственик в девненския торов производител Филип Ромбаут на срещата на бизнеса с правителството, която "Капитал" организира за 16-и пореден път.
       </p>
       <!-- Номер пагараф: 3 -->
       <h3>
        Сбогом, газ
       </h3>
       <p>
        "Агрополихим" е един от най-големите производители на азотни и фосфорни торове в региона. Оборотът на компанията за 2020 г. е 377 млн. лв., а заетите са около 700 души по данни от АПИС към края на 2021 г. Общо досега в завода са инвестирани над 400 млн. лв., текат и няколко други проекта.
       </p>
       <!-- Номер пагараф: 4 -->
       <p>
        Ключова инвестиция на компанията в последните години беше изграждането на терминал за амоняк за близо 50 млн. евро, който заменя природния газ като суровина за производството на азотните торове.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        В същото време предприятието вече има и пароцентрала на биомаса (слама, слънчогледови люспи, кочани от царевица, стебла на зърнени култури и др.), в която бяха инвестирани 11 млн. евро и която по думите на Ромбаут е с мощност колкото топлофикацията във Варна, а цената е в пъти по-ниска, отколкото на парата, произведена с газ.
       </p>
       <!-- Номер пагараф: 6 -->
       <p>
        В резултат в момента заводът има едва около 10% от предишната си консумация на синьо гориво. Както и възможност напълно да се откаже от газа. "Това ни прави практически независими. Ние сме последният торов завод, който ще спре работа в Европа", посочи Ромбаут.
       </p>
       <!-- Номер пагараф: 7 -->
       <p>
        Друг важен проект беше изграждането на терминал за зърно за 50 млн. лв. Той беше създаден с цел да улесни земеделците, които са клиенти на дружеството, като оптимизира товарите им, така че с един превоз те да могат да транспортират зърното си до терминала до пристанището и да натоварят обратно торове. "Нямахме намерение да влизаме мащабно на пазара на зърно, но искахме да сме в помощ на нашите основни клиенти - производителите", уточни Ромбаут.
       </p>
       <!-- The Modal -->
       <div class="lightboxModal">
        <div class="infobar">
         <div class="count">
         </div>
        </div>
        <div class="navigation">
        </div>
        <div class="content">
         <img/>
        </div>
       </div>
       <figure class="figure lightbox">
        <a href="https://img.capital.bg/shimg/zx1278_4324802.jpg">
         <img alt='"Четири години цялата индустрия в Девня и кметът се опитвахме да убедим София, че трябва да оправи пътя към пристанището. Сега с един много кратък разговор въпросът се реши", каза Филип Ромбаут след изказване на транспортния министър, че пътят ще бъде прехвърлен от общината на държавата и ще бъде ремонтиран, тъй като е стратегическа инфраструктура.' class="figure-img img-fluid" data-src="https://img.capital.bg/shimg/zx1278_4324802.jpg" src="https://img.capital.bg/shimg/zx860y484_4324802.jpg" title='"Четири години цялата индустрия в Девня и кметът се опитвахме да убедим София, че трябва да оправи пътя към пристанището. Сега с един много кратък разговор въпросът се реши", каза Филип Ромбаут след изказване на транспортния министър, че пътят ще бъде прехвърлен от общината на държавата и ще бъде ремонтиран, тъй като е стратегическа инфраструктура.'/>
        </a>
        <div class="figure-caption">
         "Четири години цялата индустрия в Девня и кметът се опитвахме да убедим София, че трябва да оправи пътя към пристанището. Сега с един много кратък разговор въпросът се реши", каза Филип Ромбаут след изказване на транспортния министър, че пътят ще бъде прехвърлен от общината на държавата и ще бъде ремонтиран, тъй като е стратегическа инфраструктура.
        </div>
        <div class="figure-caption">
         Фотограф:
			Надежда Чипева
        </div>
       </figure>
       <!-- Номер пагараф: 8 -->
       <h3>
        Зърно срещу амоняк
       </h3>
       <p>
        В момента тези големи проекти се оказват от решаващо значение за "Агрополихим" и силна карта предвид очертаващата се криза с храните в страните от Северна Африка заради отсъствието на Украйна и Русия от доставките на пшеница. Досега торовата компания е внасяла 50% от необходимия за производството й амоняк от Русия, а останалите 50% са идвали от други страни като Алжир, Египет и т.н. "В момента търсим да заменим руския амоняк с други източници, вече имаме договорености с доставчици от Тринидад и Тобаго и Катар и продължаваме да работим. В същото време виждаме, че всички компании, които преди купуваха от Русия, се наредиха на опашката в Алжир и други страни, където има амоняк", обясни Ромбаут. По думите му България е в уникалната позиция да има възможност да доставя пшеница на държавите, които имат нужда от нея, като в замяна на това получи предимство при покупката на амоняк от тях. "Това звучи като стария начин на търговия - бартер, но така ще си гарантираме достатъчно торове за земеделците, които искат да си обработват земята както трябва и следващата година", уточни той.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        В Европа в момента остават да работят броени торови заводи, след като вече затвориха производители в Украйна, Унгария, Литва и Белгия. Това е и причината в рамките само за един ден "Агрополихим" да получи запитвания от пет страни за доставка на 700 хил. тона амониев нитрат. Ромбаут уточни, че за българските фермери има достатъчно тор, работи и заводът в Димитровград "Неохим", а газът е най-евтиният в Европа.
       </p>
       <!-- Номер пагараф: 10 -->
       <p>
        Стратегическа промяна за "Агрополихим" обаче може да дойде, ако осигури 1 млн. тона зърно на Алжир, Турция, Египет и Катар, а в замяна на това получи амоняк. Така на практика компанията ще влезе на пазара на зърно. Според Ромбаут подобен механизъм би бил важен и за България, тъй като страната може да осигури и допълнителни количества. А срещу това да си гарантира количества втечнен природен газ (LNG), например от Катар.
       </p>
       <!-- Номер пагараф: 11 -->
       <h3>
        И геополитика
       </h3>
       <p>
        Според Ромбаут целият Европейски съюз, Канада, САЩ и евентуално Бразилия може да обединят усилията си и да помогнат за решаването на проблема с очертаващия се глад в Северна Африка, който би довел и до огромна мигрантска вълна към Стария континент. Това включва и износ на царевица от САЩ, където огромно количество се превръща в биоетанол - нещо, което в ситуация на предстояща гладна криза по думите на Ромбаут е пълна глупост. В същото време осигуряването на зърно за Северна Африка ще помогне да се гарантират доставките на LNG от страни като Алжир и Египет. Това ще стане за сметка на амбициите на Китай, който по наблюдения на Ромбаут от месеци изкупува всякакви храни от Украйна и Европа, по всяка вероятност по уговорка с Путин. "Това ще вкара войната в дома на китайците. Единственият начин да се спре тази война, е много бързо да убедим Китай да се откажат да подкрепят руснаците", каза Ромбаут.
       </p>
       <!-- Номер пагараф: 12 -->
       <h3>
        Да не счупим пазара със субсидии
       </h3>
       <p>
        "Ние ще имаме торове за българските производители и въпреки високата цена няма нужда от държавна субсидия за тор или амоняк. Причината е, че цената на пшеницата и сега е достатъчно висока и сигурно ще се качва. Така че производителите пак ще са на печалба, дори след като платят поскъпналия тор", каза Ромбаут на въпрос на "Капитал" за анонсираната от земеделския министър опция за субсидии. По негова информация идеята е отпаднала след разговори с торовите заводи.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <p>
        Единствено моментът с очертаващите се високи печалби на зърнопроизводителите може да се ползва от държавата да изсветли агросектора - сега заплащането към работещите при някои производители е в сивия сектор и осигуровките са на абсолютния минимум. По думите му държавата е добре да допълни държавния резерв със зърно, но умно, като избере качествени производители, а не като отвори вратата за еднократни удари през офшорки с неясен собственик. Коментарът му идва, след като правителството миналата седмица обяви, че
        <a href="https://www.capital.bg/politika_i_ikonomika/ikonomika/2022/03/10/4321955_operaciia_zurno_nov_durjaven_miliard_i_pazaren_haos/" target="_blank">
         ще изкупи пшеница и други продукти за над 1 млрд. лв
        </a>
        .
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
