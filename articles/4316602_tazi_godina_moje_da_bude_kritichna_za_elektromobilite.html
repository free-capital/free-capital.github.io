<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/biznes/tehnologii_i_nauka/2022/02/27/4316602_tazi_godina_moje_da_bude_kritichna_za_elektromobilite/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Тази година може да бъде критична за електромобилите
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Тази" class="img-fluid" src="https://img.capital.bg/shimg/zx952y526_4316604.jpg?v=1645953317"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Продажбите на автомобили, задвижвани само от батерии, нараснаха в САЩ, Европа и Китай миналата година, докато доставките на превозни средства с изкопаеми горива се оказаха в застой. Търсенето на електрически автомобили е толкова силно, че производителите изискват от купувачите да внасят депозитите си месеци предварително. Някои модели на практика са разпродадени за следващите две години.
       </p>
       <!-- Номер пагараф: 2 -->
       <p>
        От тази година автомобилните производители започват да продават електрически версии на едно от любимите превозни средства на американците - пикапът. Появата на електрически пикапи представлява най-голямото сътресение в автомобилната индустрия, откакто Хенри Форд представя Model T през 1908 г. Това може да предизвика сериозни последици за работниците в заводите, за бизнеса и за околната среда, пише New York Times.
       </p>
       <!-- Номер пагараф: 3 -->
       <p>
        Електромобилите все още заемат малка част от пазара - близо 9% от продадените през миналата година нови автомобили в световен мащаб са били електрически спрямо 2.5% през 2019 г. според Международната енергийна агенция. Въпреки това техният бърз растеж може да заличи всяко съмнение, че двигателят с вътрешно горене е напът да излезе от употреба.
       </p>
       <!-- Номер пагараф: 4 -->
       <p>
        Автомобилната индустрия планира да инвестира половин трилион долара през следващите пет години, за да направи прехода към електрическите превозни средства, изчислява инвестиционният посредник Wedbush Securities. Тези пари ще бъдат изразходвани за преоборудване и изграждане на фабрики, обучение на работници, писане на софтуер, надграждане на дилъри и др. Компаниите планират повече от дузина нови фабрики за електромобили и батерии само в САЩ. "Това е една от най-големите индустриални трансформации вероятно в историята на капитализма", заяви в интервю Скот Кио, главен изпълнителен директор на Volkswagen Group of America. "И инвестициите, и мисията са огромни."
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <h3>
        Възможност за едни, заплаха за други
       </h3>
       <p>
        Не всеки ще може да се възползва от тази промяна. Производителите на ауспуси, системи за впръскване на гориво и други части може да излязат от бизнеса, оставяйки много работници без работа. Близо три милиона американци произвеждат, продават и обслужват автомобили и авточасти, а експертите от индустрията твърдят, че производството на електрически автомобили ще изисква по-малко работници, тъй като автомобилите имат по-малко компоненти. С течение на времето съставките на батериите като литий, никел и кобалт могат да станат по-търсени от автомобилното масло. Цените на тези материали вече скачат до небесата, което може да ограничи продажбите в краткосрочен план, като повиши цената на електрическите автомобили.
       </p>
       <!-- Номер пагараф: 6 -->
       <p>
        Старите производители на автомобили са изправени пред труден процес на обучение и преквалифициране. Най-застрашените компании може да се окажат малките машинни цехове, които произвеждат бутални пръстени и други части. В момента тези предприятия са заети поради натрупалото се търсене на всякакви превозни средства, твърди Карла Бейло, главен изпълнителен директор на Центъра за автомобилни изследвания в Ан Арбър, Мичиган. "Много от тях са като коне с капаци и не гледат толкова напред в бъдещето, смята Бейло. Това е притеснително."
       </p>
       <!-- Номер пагараф: 7 -->
       <p>
        Преходът към електромобилите може да бъде ограничен и от липсата на места за захранване, което направи превозните средства по-малко привлекателни за хора, които пътуват на дълги разстояния, или такива, които не могат да зареждат у дома. В САЩ обществените зарядни станции са по-малко от 50 хил. В края на 2020 г. в България те са около 200, което ни поставя на последните места по брой станции в ЕС. Американският законопроект за инфраструктурата, който Конгресът прие през ноември, включва 7.5 млрд. долара за 500 хил. нови зарядни устройства, въпреки че според експертите дори този брой е твърде малък.
       </p>
       <!-- Номер пагараф: 8 -->
       <p>
        Освен това може да отнеме време, докато се видят ползите от електромобилите за климата. Замяната на 250 млн. вече съществуващи коли и леки камиони на изкопаеми горива може да отнеме десетилетия, освен ако правителствата не предоставят по-големи стимули на купувачите на автомобили. Разчистването на тежките камиони, един от най-големите източници на емисии на парникови газове, може да бъде още по-трудно.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        И все пак бумът на електрическите автомобили вече прекроява автомобилната индустрия. Най-големият бенефициент - и най-голямата заплаха за установения ред - е Tesla. Водена от Илън Мъск, компанията достави близо един милион автомобила през 2021 г., което е 90% увеличение спрямо 2020 г. Tesla е все още малка в сравнение с автомобилните гиганти, но управлява сегмента с най-бърз растеж. Wall Street оценява компанията на около 1 трлн. долара - над 10 пъти повече от General Motors. Това означава, че Tesla, която строи фабрики в Тексас и Германия, може лесно да се разшири. "С темпа, с който расте сега, тя ще бъде по-голяма от GM след пет години", заяви Джон Касеса, бивш изпълнителен директор на Ford, който сега е старши управляващ директор в Guggenheim Securities, на форума на Федералната резервна банка в Чикаго през януари.
       </p>
       <!-- Номер пагараф: 10 -->
       <p>
        Повечето анализатори смятат, че електромобилите няма да заменят тези на изкопаеми горива, докато не станат толкова евтини, колкото са бензиновите модели. Това ще може да бъде постигнато едва след няколко години за автомобилите от среден клас, които повечето хора могат да си позволят. Но тъй като екстремните метеорологични условия правят катастрофалните последици от изменението на климата по-осезаеми и се говори, че електромобилите са лесни за поддръжка, евтини за зареждане и забавни за шофиране, заможните купувачи все по-често залагат на тях.
       </p>
       <!-- Номер пагараф: 11 -->
       <p>
        Електрическият седан Taycan на Porsche, който започва от около 83 хил. долара, надмина знаковия за компанията модел 911 миналата година. Mercedes-Benz продаде близо 100 хил. електрически коли и микробуси през 2021 г., което е 90% увеличение спрямо предходната година. Ford скоро ще започне да продава Lightning, електрическа версия на пикапа F-150, който оглавява класациите за продажби в САЩ от десетилетия. Първоначално компанията планираше да произвежда по 75 хил. броя годишно. Но търсенето е толкова силно, че Ford цели да удвои производството на Lightning, който започва от 40 хил. долара и достига до над 90 хил. долара. Производителят спря да приема резервации, след като достигна поръчки за 200 хил. броя. "Ще можем да продадем всеки един, който произведем", казва Хау Тай-Танг, главен продуктов и оперативен директор на Ford.
       </p>
       <!-- Номер пагараф: 12 -->
       <p>
        Продажбите на електромобили можеше да са още по-високи през 2021 г., ако не бяха тесните места в производството. Volkswagen продаде около 17 хил. броя от SUV модела ID.4 в САЩ, но можеше да продаде четири пъти повече, казва Кио. Майк Съливан, собственик на LAcarGUY, дилърска верига, разпродал своите ID.4 в рамките на седмици след пристигането им. "Когато го имаме, това е най-продаваният модел", казва той. Предлагането ще се увеличи тази година, когато Volkswagen започне да произвежда ID.4 в Чатануга, Тенеси, вместо да ги внася от Германия.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <p>
        В крайна сметка електрическите превозни средства вече са конкурентни по отношение на цената и могат да спестят хиляди на купувачите от поддръжка и бензин. Електрическите автомобили не се нуждаят от смяна на масло, а електричеството обикновено е по-евтино на км от бензина. Седаните Tesla Model 3 и Jaguar XF P250 се продават за около 46 хил. долара. Но притежаването на Tesla за пет години струва 16 хил. долара по-малко според изчисленията на Kelley Blue Book, компания за оценка на превозни средства.
       </p>
       <!-- Номер пагараф: 14 -->
       <p>
        Ако Европа и Китай могат да служат за пример, продажбите на електрически превозни средства в САЩ ще продължат да експлодират. През декември автомобилите, захранвани с батерии, за първи път надхвърлиха дизеловите автомобили в Европа. В 18 европейски страни повече от 20% от новите автомобили са електрически според Матиас Шмид, независим анализатор в Берлин. През 2015 г. повече от половината от новите автомобили в Европа работеха на дизел в резултат на данъчни политики, които правят дизела по-евтин от бензина. Но правителствените стимули за електрически автомобили и наказанията за производителите на автомобили, които не отговарят на целите за емисии, промениха уравнението. В САЩ около 4% от новите автомобили през миналата година са били електрически спрямо около 2% през 2020 г., пише New York Times.
       </p>
       <!-- Номер пагараф: 15 -->
       <h3>
        В помощ на климата
       </h3>
       <p>
        Една от главните цели на електромобилите е да намалят емисиите от ауспусите - водещ източник на въглероден диоксид. В Южна Калифорния електрическите автомобили вече са оказали малко въздействие върху качеството на въздуха. Емисиите на азотен оксид от леките автомобили са спаднали с до 4% в сравнение с това, което биха били в противен случай, според органа за управление на качеството на въздуха на Южното крайбрежие, което включва и Лос Анджелис.
       </p>
       <!-- Номер пагараф: 16 -->
       <p>
        Разбира се, производството на коли с батерии също има и екологична цена. Но дори и като се вземат предвид енергията и суровините, от които се нуждаят, електрическите превозни средства са много по-добри за климата от конвенционалните автомобили.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 17 -->
       <p>
        Неизбежно такъв важен преход ще доведе до дислокация. Повечето нови фабрики за батерии и електрически автомобили, планирани от автомобилните производители, са в южните щати като Джорджия, Кентъки, Северна Каролина и Тенеси. Печалбите им могат да дойдат за сметка на Средния Запад, който ще загуби работни места в производството на части и коли с двигатели с вътрешно горене.
       </p>
       <!-- Номер пагараф: 18 -->
       <p>
        Все пак това още не се е случило, защото бензиновите превозни средства продължават да доминират в продажбите. Но тъй като батериите заемат все по-голям пазарен дял, конвенционалните модели ще могат да се възползват по-малко от икономиите на разходи, които идват от производството на едно и също превозно средство стотици хиляди пъти.
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
