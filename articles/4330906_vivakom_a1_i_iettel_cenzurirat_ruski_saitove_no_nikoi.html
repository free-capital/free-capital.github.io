<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/biznes/media_i_reklama/2022/03/31/4330906_vivakom_a1_i_iettel_cenzurirat_ruski_saitove_no_nikoi/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      БТК, А1 и "Йеттел" блокираха достъпа до руски медии, но никой не знае защо
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="БТК," class="img-fluid" src="https://img.capital.bg/shimg/zx952y526_4330973.jpg?v=1648752538"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Достъпът до някои руски медии, сред които ТАСС и РИА "Новости", е ограничен от страна на трите български телекома. Това се е случило без обществено знание и обявяване на действията. Историята е дори по-заплетена, защото на практика никой не знае кой носи отговорност. Според телекомите достъпът е спрян, защото сайтовете са част от списъка от 45 хил. адреса, блокирани в края на февруари от Главна дирекция "Борба с организираната престъпност" (ГДБОП) и Министерството на електронното управление (МЕУ).
       </p>
       <!-- Номер пагараф: 2 -->
       <p>
        Според МЕУ обаче такова нещо няма. Министър Божидар Божанов коментира пред "Капитал", че сайтовете на ТАСС, РИА "Новости" и другите спрени руски публикации не фигурират в списъка с блокирани адреси от февруари.
       </p>
       <!-- Номер пагараф: 3 -->
       <p>
        Този случай е изключително притеснителен, защото е първият опит за филтриране на онлайн съдържанието в България по политически причини. Проблемът не е само че се случва, а и че това става по напълно неясна процедура. Не се знае кой е наредил такова нещо, нито защо и с какви законови основания.
       </p>
       <!-- Номер пагараф: 4 -->
       <p>
        Историята е неприятна и от принципна гледна точка - ясно е, че голяма част от съдържанието на държавните руски агенции е пропаганда, но цензурирането, първо, е авторитарен инструмент, второ, не може да спре всички канали на информационната война и, трето, често може да доведе до обратен ефект.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        "Министерство на електронното управление и ГДБОП не са включвали IP адреси на руски медии в списъка с блокирани адреси. Блокираните адреси са единствено такива, от които е имало злонамерена киберактивност, каквато е хипотезата в Закона за киберсигурност", коментира Божанов. "Блокирането на медии е в обхвата на санкциите на Европейската комисия и МЕУ и МВР не са компетентните органи по прилагането на тези санкции."
       </p>
       <!-- Номер пагараф: 6 -->
       <p>
        От министерството насочват, че подобно решение е в компетенциите на Съвета за електронни медии (СЕМ) и КРС, но и от там отрекоха това да е станало по тяхно усмотрение.
       </p>
       <!-- Номер пагараф: 7 -->
       <p>
        Бетина Жотева, председател на СЕМ, коментира пред "Капитал", че такова решение на съвета няма - има
        <a href="https://eur-lex.europa.eu/legal-content/BG/TXT/PDF/?uri=OJ:L:2022:065:FULL&amp;from=EN" target="_blank">
         само за блокирането на руските телевизии Russia Today и Sputnik
        </a>
        , което бе взето на европейско ниво. Според нея регулаторът няма как да спира интернет достъпа до онлайн издания и това може да стане само чрез три органа в държавата - ГДБОП, ДАНС и впоследствие КРС, която да "преведе" заповедта на телекомите и доставчиците на интернет.
       </p>
       <!-- Номер пагараф: 8 -->
       <p>
        Тук версиите се разминават кардинално, защото според председателя на КРС Иван Димитров и телеком операторите спирането на достъпа е заради
        <a href="https://e-gov.bg/wps/portal/agency/news/news-details/cibermeu" target="_blank">
         списъка от 45 хил. IP адреса, блокирани три дни след началото на войната в Украйна, на 27 февруари
        </a>
        . Тогава МЕУ и киберзвеното на ГДБОП "предприеха действия за филтриране или преустановяване на трафика от над 45 000 интернет адреса, от които са извършвани опити за зловредна намеса в електронни системи или мрежи". Именно от този списък обаче Божанов твърди, че липсват адресите ria.ru, tass.ru и други - нещо, с което телекомите са несъгласни.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        "Vivacom преустанови достъп до интернет протокол адреси и домейни в изпълнение на уведомление, получено на 27.02.2022 г., и допълнително уведомление, получено на 17.03.2022 г., изпратени до всички предприятия, предоставящи обществени електронни съобщителни мрежи и/или услуги на територията на Република България", се казва в отговор на БТК към "Капитал".
       </p>
       <!-- Номер пагараф: 10 -->
       <p>
        При опит за отваряне на сайтовете през мобилната мрежа на компанията връзката прекъсва, а от домашен интернет препраща към страница, която изрежда всички разпореждания на българския съд или регламенти на ЕС за ограничаване на достъп с надпис "Вие попаднахте на тази страница, защото достъпът до сайта е ограничен поради една от следните причини". Текстът при "Онлайн директ", която от година насам също е собственост на БТК, е по-различен, но в същия дух.
       </p>
       <!-- Номер пагараф: 11 -->
       <p>
        В телефонен разговор от "А1 България" се позоваха на същата заповед на ГДБОП и МЕУ. Мобилната мрежа на "Йеттел" също не позволява връзка със сайтовете. Официалната позиция на "Йеттел" по отношение на случая можете да прочетете в края на статията.
       </p>
       <!-- Номер пагараф: 12 -->
       <h3>
        Цензура по време на тиха война
       </h3>
       <p>
        Блокирането на сайтове е на трудно обясним принцип, поне погледнат през медийното съдържание и наклона на блокираните медии. Освен РИА "Новости" и ТАСС е блокиран и достъпът до "Лента" (lenta.ru), "Вести" (vesti.ru), "Коммерсантъ" (kommersant.ru), но не и до "Комсомольская правда" (kp.ru), и "Вечерная Москва" (vm.ru), които също са проправителствени. Няма проблем и със свързването с англоезичната версия на ТАСС, tass.com.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <p>
        Това е първият случай, в който българският интернет се цензурира по политически причини и създава опасен прецедент. Филтрирането на определени сайтове до момента беше запазена марка на диктаторски режими. В България се е случвало да се ограничава достъпът до сайтове, но по съвсем различни причини - например до хазартни сайтове, за да се гарантира българската политика за регулация и да се помага на местните монополисти по времето на Васил Божков.
       </p>
       <!-- Номер пагараф: 14 -->
       <p>
        В българския случай проблемът е и че това се случва без никакъв ясен регламент - не е ясно кой е взел това решение, по каква процедура, по какви причини и за какъв срок. Единственият ясен случай е за спирането на телевизиите Russia Today и Sputnik, което е регламентирано на европейско ниво.
       </p>
       <!-- Номер пагараф: 15 -->
       <p>
        Ако решението на ГДБОП действително е причината за спирането на достъпа до медиите, то сочи, че България, изглежда, наистина се намира в нещо като кибервойна, която предполага вземането на мерки, които са директна цензура на онлайн публикации - и от които съответно би трябвало да идва зловреден трафик.
       </p>
       <!-- Номер пагараф: 16 -->
       <p>
        "Военното положение" в киберпространството не е точно новина - през последната една година срещу България е концентриран сериозен виртуален ресурс, като бяха сваляни сайтовете за преброяването, за издаването на сертификати, сайтът на парламента, както и постоянни и продължаващи и досега атаки срещу "Капитал" и "Дневник" наред с други частни компании.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 17 -->
       <p>
        Същевременно обаче не е напълно ясно каква е веригата на взимане на решения и тя със сигурност не е прозрачна - дори някои от регулаторите, с които "Капитал" разговаря в рамките на деня, не бяха наясно за блокирането на сайтовете. Причината е, че то никога не е било обявявано директно и макар всички телекоми да се позовават на решението на ГДБОП и МЕУ, блокирането на руски медии се оказа новина дори за министъра, който би трябвало да е участвал във взимането на това решение.
       </p>
       <!-- Номер пагараф: 18 -->
       <!-- Каре wide -->
       <div class="card newsbox-wide">
        <div class="card-body">
         <strong>
          Становище на "Йеттел" до "Капитал"
         </strong>
         <br/>
         <br/>
         <em>
          Във връзка с публикация на
         </em>
         <a href="http://www.capital.bg" style="text-decoration:none;">
          <em>
           www.capital.bg
          </em>
         </a>
         <em>
          от 31.03.22 г. и манипулативни твърдения, свързани с блокиране на достъпа до определени руски и свързани с Русия интернет сайтове и IP адреси, Yettel изразява следното становище:
         </em>
         <br/>
         <br/>
         Категорично се противопоставяме на внушенията, че нерегламентирано и по собствена преценка сме предприели действия във връзка с блокиране достъпа до определени интернет сайтове и IP адреси, свързани с Русия. Като прозрачна и отговорна компания, Yettel България
         <strong>
          стриктно спазва българското законодателство и следва всички разпореждания на компетентните органи, в съответствие със законите
         </strong>
         . Достъпът до цитираните в статията интернет адреси е ограничен в изпълнение на писма, получени от Главна дирекция "Борба с организираната престъпност" към Министерството на вътрешните работи на 27-ми февруари, 28-ми февруари и 28-ми март, както и писма от Комисията за регулиране на съобщенията от 7-ми март и 17-ти март.
        </div>
       </div>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
