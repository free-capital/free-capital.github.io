<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/politika_i_ikonomika/ikonomika/2022/03/14/4323851_putnite_proekti_poskupvat_ili_napravo_spirat_zaradi/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Пътните проекти поскъпват или направо спират заради битума
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Пътните" class="img-fluid" src="https://img.capital.bg/shimg/zx952y526_4323856.jpg?v=1647267876"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Цената на битума в последните дни се движи около 1250 лв. за тон. А в края на април миналата година беше 695 лв. за тон. Разликата е близо 80%, а несигурността дори за утрешния ден е огромна. Търговците променят цените всеки ден, което в комбинация с
        <a href="https://www.capital.bg/biznes/promishlenost/2022/03/11/4321964_stomanata_stana_skupa_ili_lipsvashta_i_udari/" target="_blank">
         поскъпването на арматурата и другите материали
        </a>
        създава сериозни предизвикателства пред строителния сектор - битумът се използва предимно за обекти, които са свързани със строителство и ремонт на пътна инфраструктура, но има приложение и като хидроизолация.
       </p>
       <!-- Номер пагараф: 2 -->
       <p>
        Всичко това означава или нужда от повече пари за пътища, или спиране на големите инфраструктурни проекти. Решението засега изглежда като комбинация и от двете - започнати обекти ще бъдат довършени след индексация на цените, а нови няма да бъдат започвани.
       </p>
       <!-- Номер пагараф: 3 -->
       <h3>
        Суровината и нейният път
       </h3>
       <p>
        Битумът е вторичен продукт от преработката на нефт, който обаче в последните седмици заради войната в Украйна и наложените санкции срещу Русия
        <a href="https://www.capital.bg/biznes/kompanii/2022/03/08/4321145_voinata_s_ruskiia_petrol/" target="_blank">
         е с непредвидими цени и доставки
        </a>
        .
       </p>
       <!-- Номер пагараф: 4 -->
       <p>
        В България производство на битум като суровина се осъществява в "Лукойл Нефтохим". В отговор за "Капитал" от дружеството обясниха, че инсталацията на рафинерията е "в пълна изправност и се пуска при необходимост, когато има заявки". Очаква се до края на март да се съберат достатъчно заявки, за да бъде пусната.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        "Пазарът на битум е силно регионален и всеки потребител в зависимост от географското си разположение и съответните си логистични разходи преценява дали да купи произведения от нас битум, или да внесе от съседна страна", се казва още в съобщението от "Нефтохим"
       </p>
       <!-- Номер пагараф: 6 -->
       <p>
        Държавите, които основно се използват като алтернативни доставчици, са Сърбия, Румъния, Гърция и Албания, която има залежи на естествен битум. Но и тази алтернатива става все по-невъзможна и неизгодна, защото логистиката е трудна, транспортните разходи са все по-високи, а европейските производители могат да бъдат принудени да затворят и спрат своите производства както заради покачващите се цени на тока и горивата, така и заради рисковете при доставките на суровини.
       </p>
       <!-- Номер пагараф: 7 -->
       <h3>
        Строителите затруднени
       </h3>
       <p>
        Бившият председател на Агенция "Пътна инфраструктура" и настоящ изпълнителен директор на Българска браншова камара "Пътища" Лазар Лазаров обясни за "Капитал", че асфалтовите бази в момента не могат да дадат постоянна цена като оферта за по-дълъг период от два дни, което застрашава дейностите по големите обекти, където се изискват повече количества смеси от битум. Важен момент тук е, че голяма част от работят на природен газ, който в момента поскъпва главоломно, а има и рискове пред доставките, което допълнително създава напрежение в сектора.
       </p>
       <!-- Номер пагараф: 8 -->
       <p>
        "Хубавото на ситуацията в момента е, че няма много договори за строителство на пътища и очакването на Камарата на строителите е да има индексация на цените поради инфлацията в строителството", сподели Лазаров. По думите му, ако не се предвидят промени и възможности за индексация на цените, това би довело до множество фалити и неизпълнение на договорите, защото "за компаниите е много по-изгодно да платят неустойките".
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <h3>
        Проблемите тепърва предстоят
       </h3>
       <p>
        Източници на "Капитал" от бранша на пътното строителство посочиха, че в момента фирмите се концентрират единствено върху довършване на вече договорени обекти въпреки реалната възможност да генерират загуби от това. Повечето от тях са подизпълнители на обекти и нямат възможност за индексация на цени. "За поемането на нови поръчки обаче не може и да става дума, тъй като несигурността е твърде голяма", посочиха те.
       </p>
       <!-- Номер пагараф: 10 -->
       <p>
        "Войната във Украйна спря редица доставки на суровини и материали и техните цени скочиха страшно много", каза министърът на регионалното развитие Гроздан Караджов пред БНТ, като посочи покачване от 60% само на битума. Според него строителният сектор е най-силно удареният от инфлацията. Той обаче е на мнение, че милиардите, с които държавата разполага за инфраструктура, трябва много бързо да се инвестират и това може да стане чрез възобновяване на спрени по някакви причини проекти, предимно в общините.
       </p>
       <!-- Номер пагараф: 11 -->
       <p>
        "Тези обекти са изключително ценни в момента за държавата и решението, което обсъждаме на политическо ниво, е там да се насочат бързо средства, които самите общини по вече готовите проекти, по старите цени, да могат да ги довършат, защото там няма вариант това нещо да се индексира", посочи още министърът. Това се очаква да бъде обсъдено съвсем скоро с Националното сдружение на общините.
       </p>
       <!-- Номер пагараф: 12 -->
       <p>
        Според Лазар Лазаров обаче държавата все пак ще трябва да предприеме мерки за индексация при форсмажорни обстоятелства.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <p>
        Опасността заради поскъпването на редица строителни ресурси цените да не бъдат потвърдени от страна на изпълнителите по сключени обществени поръчки е налице и не може да бъде спряна. Ситуацията би била различна, ако войната приключи бързо, но към момента няма такива изгледи и пазарите го показват.
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
