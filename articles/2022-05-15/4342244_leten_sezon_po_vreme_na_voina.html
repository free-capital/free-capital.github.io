<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/biznes/turizum/2022/05/13/4342244_leten_sezon_po_vreme_na_voina/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Летен сезон по време на война
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Last minute записвания ще спасяват сезона, като те могат да започнат активно когато войната спре" class="img-fluid" src="https://img.capital.bg/shimg/zx952y526_4342560.jpg?v=1652275095"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <!-- Каре Темата накратко  -->
       <div class="storyOverview">
        <div class="storyOverview__heading">
         Темата накратко
        </div>
        <ul class="storyOverview__list pl-3">
         <li class="storyOverview__item">
          Лято 2022 ще е поредният тежък сезон за българския морски туризъм.
         </li>
         <li class="storyOverview__item">
          Записванията са слаби заради войната, като страната е в неблагоприятна позиция спрямо конкурентите си с локацията си на Черно море.
         </li>
         <li class="storyOverview__item">
          Българските туристи, които преди спасяваха сезона, ще имат много повече опции за почивка в чужбина след падането на мерките.
         </li>
        </ul>
       </div>
       <hr/>
       <!-- Номер пагараф: 2 -->
       <p>
        Официалният край на пандемията все още не е обявен, но краят на мерките и ограниченията е вече тук. Докато светът е в нисък старт за всички предстоящи пътувания и почивки, а прогнозите са за възстановявания на 80% от нивата на 2019 г., българското Черноморие се подготвя за поредното трудно лято.
       </p>
       <!-- Номер пагараф: 3 -->
       <p>
        Морският туризъм влиза в трета критична година след две години ковид, като за някои хотелиери лошата серия е започнала още в края на лято 2019 г. с фалита на британския туроператор гигант Thomas Cook. Надеждите, че лято 2022 г. ще даде глътка въздух на бизнеса, бързо бяха попарени с избухването на войната в Украйна.
       </p>
       <!-- Номер пагараф: 4 -->
       <p>
        Нещо повече - страната се очертава да бъде в една доста незавидна позиция поради близостта й с мястото на конфликта и споделеното море с воюващите държави. Или докато по време на пандемията почти всички пазари имаха своите проблеми и ограничения, сега България ще е една от малкото в неизгодна позиция по географски причини.
       </p>
       <div id="storyParallax1">
       </div>
      </div>
      <div class="story-content col-12">
       <div id="nativeBanner_story4">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        Към това се прибавят и несигурната икономическа ситуация и инфлационните процеси на пазарите, от които идва потокът туристи. Ръстът в цените на туристическия продукт по думите на хотелиери ще е около 30%, като е трудно да се прогнозира и няколко месеца напред. Не на последно място стои ситуацията с украинските бежанци по българските курорти и все още неясното бъдеще къде ще бъдат настанени всички те след края на май.
       </p>
       <!-- Номер пагараф: 6 -->
       <h3>
        Летищен оптимизъм
       </h3>
       <p>
        През 2019 г. туризмът е формирал около 12% от БВП. "Към момента е много трудно да правим точни прогнози за трафика поради много динамичната международна обстановка. Въпреки това считаме, че трафикът през 2022 ще надмине обема от 2021 г., като различните сценарии са между 4 и 5 милиона пътници за 2022 г.", коментират от летище София. От влизането в сила на лятното разписание до момента (27.03 - 26.04.2022) пътническият трафик на летище София е с близо 20% по-нисък в сравнение със същия период на 2019 г. Това дава повод за умерен оптимизъм наред с отпадането на ограниченията за пътуване до повечето държави, до които се изпълняват редовни или чартърни полети от нашето летище. От друга страна, очакваната инфлация в България и цяла Европа, както и повишените цени на горивата със сигурност ще окажат негативно влияние върху търсенето на самолетни пътувания, което ни кара да сме умерено оптимистични в прогнозите ни.
       </p>
       <!-- Номер пагараф: 7 -->
       <p>
        Най-бързо развиващите се пазари в момента са Турция и Египет. Или българите търсят почивки в чужбина. А за месеците от май до септември от летището има планирани голям брой сезонни полети на нискотарифни авиокомпании до по-известните гръцки курорти, което със сигурност ще генерира допълнителен трафик.
       </p>
       <!-- Номер пагараф: 8 -->
       <p>
        Първоначалните очаквания на летищата във Варна и Бургас преди започването на войната в Украйна са за възстановяване на трафика до около 63.5% от нивата от 2019 г., когато броят на пътниците е 4.9 млн. души. Тоест да посрещнат около 3.2 млн. пътници общо за двете летища за годината.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        "За съжаление се наложи да актуализираме прогнозите си и към момента (а ситуацията е динамична) очакваме между 2.1 и 2.9 милиона пътници общо за двете летища, като тези числа са приблизителни и подлежат на промени предвид непредвидимостта и динамиката на промените", коментираха от концесионера "Фрапорт туин стар еърпорт мениджмънт".
       </p>
       <!-- Номер пагараф: 10 -->
       <p>
        Според заявените към момента полетни програми тази година очакванията са да бъдат посрещнати най-много пътници от Централна и Източна Европа - Полша, Германия, Чехия, както и от Великобритания - на летище Бургас, като след двегодишно прекъсване поради ковид-19 и ограничителните мерки този сезон се възстановяват организираните туристически полети от Острова.
       </p>
       <!-- Номер пагараф: 11 -->
       <p>
        Първите чартърни полети с пътници от Израел вече са стартирани, а през май започват и туристическите полети от Великобритания, Германия, Полша и др. Концесионерът допълва, че в последните години се наблюдава и тенденция на увеличаване дела на редовните полети (виж карето), но на спад в дела на чартърните полети.
       </p>
       <!-- Номер пагараф: 12 -->
       <h3>
        Като на военен туризъм
       </h3>
       <p>
        Заявените чартърни полети с туристи, които фигурират в програмата на летищата, не означава, че те ще бъдат изпълнени. "Може да бъдат заявени полети и след това те да бъдат свалени. Последните два сезона наблюдаваме точно това", казва Елена Иванова, член на управителния съвет на Съюза на частните собственици в Слънчев бряг и хотелиер. Според нея целият сезон е една голяма неизвестна и записванията не са много добри.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <p>
        Основната причина, разбира се, е войната и по-специално "близостта" на българското Черноморие до зоната на военния конфликт. Или поне според представите на клиентите от Европа. "В съзнанието на западноевропейския потребител сме в район, в който в момента има сътресение", казва Даниела Стоева от Асоциацията на българските туроператори.
       </p>
       <!-- The Modal -->
       <div class="lightboxModal">
        <div class="infobar">
         <div class="count">
         </div>
        </div>
        <div class="navigation">
        </div>
        <div class="content">
         <img/>
        </div>
       </div>
       <figure class="figure lightbox">
        <a href="https://img.capital.bg/shimg/zx1278_4342561.jpg">
         <img alt="Надеждите, че лято 2022 г. ще даде глътка въздух на бизнеса, бързо бяха попарени с избухването на войната в Украйна" class="figure-img img-fluid" data-src="https://img.capital.bg/shimg/zx1278_4342561.jpg" src="https://img.capital.bg/shimg/zx860y484_4342561.jpg" title="Надеждите, че лято 2022 г. ще даде глътка въздух на бизнеса, бързо бяха попарени с избухването на войната в Украйна"/>
        </a>
        <div class="figure-caption">
         Надеждите, че лято 2022 г. ще даде глътка въздух на бизнеса, бързо бяха попарени с избухването на войната в Украйна
        </div>
        <div class="figure-caption">
         Фотограф:
			Надежда Чипева
        </div>
       </figure>
       <!-- Номер пагараф: 14 -->
       <p>
        Това се потвърждава и от Калин Сутев, управител на "Дестинейшън туристик сървисис", представител на DER Touristik в България, в която група влиза и туроператорът ITS.
       </p>
       <!-- Номер пагараф: 15 -->
       <p>
        "Немският пазар върви доста слабо заради информацията, че в Югоизточна Европа се води война", казва той и допълва, че записванията, ако не са съвсем спрели, са с доста забавени темпове.
       </p>
       <!-- Номер пагараф: 16 -->
       <p>
        "Могат да започнат активно, след като войната спре. Разчитаме на last minute записвания. Въпросът е кога ще започнем с тях", казва Сутев. Всичко това ще се случи и ако нервите на туроператорите издържат да поддържат летателната си програма, като в случая с DER Touristik за 2022 г., в момента се поддържат около 85% от обемите за 2019 г., като полетите започват от 7 май.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 17 -->
       <p>
        "Белгия канцелираха полетите за Варна до 1 юли. TUI UK също канцелираха полетите за Варна", казва Григор Фиданов, собственик на веригата Grifid, която е най-големият хотелиер в Златни пясъци, който в голяма степен разчита на германски туристи. Той допълва, че следващите дни до 20 май са решаващи, като ако се намали броят на седалките по летателните програми, ще трябва да се свие и броят на хотелите, с които ще се работи този сезон. Три от хотелите му вече работят, но вероятността да не отворят всичките е голяма. "40-50% намаления не събуждат пазара", казва Фиданов, или проблемите в момента са от естество, на което бизнесът трудно може да противодейства.
       </p>
       <!-- Номер пагараф: 18 -->
       <p>
        Основната критика и на хотелиери, и на туроператори по темата е, че страната не води адекватна информационна кампания да се противодейства на разбирането, че дестинацията е близо до конфликта, вместо да се представи страната като сигурна натовска и европейска държава, на голямо разстояние от Киев и военните действия, в която няма война и морски мини.
       </p>
       <!-- Номер пагараф: 19 -->
       <h3>
        Избухването на цените
       </h3>
       <p>
        Ситуацията за българския летен сезон се усложнява от по-силните позиции на съседни или близки атрактивни пазари, които пострадаха в предишните години и сега ще се опитат да наваксат това, както и тазгодишната загуба на руските и украинските туристи. Такъв е турският, където ще има между 3 и 6 млн. нереализирани руски и украински нощувки и ще пробва да компенсира това с агресивни ценови оферти, казват от сектора. Екзотични пазари като Египет и Тунис също тръгват добре, както и класически места за българите като Гърция.
       </p>
       <!-- Номер пагараф: 20 -->
       <p>
        На фона на конкуренцията прогнозата на някои хотелиери е за ръст на цените от 30% в България заради поскъпването на енергоносителите, храненето и разходите за заплати на персонала, като имало с по 30-40% по-високи възнаграждения. Тенденцията към увеличаване на цените има още от преди войната, като отражение имат както икономическите негативи от пандемията и инфлацията. По думите на Теофил Петров, изпълнителен директор на Green Life Development, друг основен казус е трудното прогнозиране на цените на нощувките няколко месеца напред поради инфлационните процеси.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 21 -->
       <p>
        Шезлонгите и чадърите по Българското Черноморие през предстоящия летен сезон също няма да бъдат с намалени цени, както се случи през последните две пандемични години. Концесионерите и наемателите на плажове повече не могат да получават намаления в таксите към държавата и съответно те не могат да предложат по-ниски цени на услугите към туристите.
       </p>
       <!-- Номер пагараф: 22 -->
       <p>
        В средата на май приключва и помощта от 35 евро за туроператорите за всеки доведен с чартърен полет с над 100 места турист, която важеше за полети от 1 юни 2021 г. до 14 май 2022 г.
       </p>
       <!-- Номер пагараф: 23 -->
       <h3>
        Има ли сезон без руснаци
       </h3>
       <p>
        На фона на голямата картина по-малък се оказва проблема с руските туристи. Спад при тях се забелязва още от 2015 г., като през 2019 г. по данни на Министерство на туризма те са на 8 място. С избухването на войната за поредна година присъствието им ще е почти нулево, но липсата на руснаци не е задължително да доведе до провал на сезона дори за комплексите, традиционно работещи с тях.
       </p>
       <!-- Номер пагараф: 24 -->
       <p>
        "От последните две години реално нямаме руски туристи", казва Теофил Петров от Green Life. Комплексът Green Life Beach Resort, който се намира зад къмпинг "Смокиня", на юг от Созопол, работи основно с руснаци, като преди пандемията половината от клиентите са такива. Руснаците, които имат и собственост в комплекса, могат да дойдат до България през Турция и Сърбия например, но Петров смята, че по-скоро няма да го направят. Основната причина според него освен икономическите и логистичните трудности е притеснението от русофобията, която може да срещнат.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 25 -->
       <p>
        Въпреки това очакванията на Петров са положителни. Той стъпва на опита от миналата година, която за комплекса е била доста добра, като български клиенти са заместили руснаците. Това се наблюдава и по други места на юг от Бургас, които от години разчитат традиционно на български туристи, като Созопол, Синеморец и т.н. Комплексите като Слънчев бряг миналата година също във висок сезон разчитаха на българи и румънци, но те са основно last minute туристи.
       </p>
       <!-- Номер пагараф: 26 -->
       <p>
        Големият риск тази година за тези, разчитащи на местния пазар, се очертава отварянето на чуждите дестинации, които бяха по-трудно достъпни предишните две години, и насочването на част от българските туристи към Гърция и Турция например, а и към други дестинации.
       </p>
       <!-- Номер пагараф: 27 -->
       <p>
        През тази пролет круизната Celestyal Cruises, предлагаща криузи в Гърция, обяви официално, че влиза на българския пазар, виждайки удобен момент в създалата се ситуация и желанието си да се възстанови по-бързо от пандемията. Южната ни съседка си постави за цел достигане на нивата от 2019 г. през тази година и очаква силна посещаемост. От нискотарифната Wizz Air пък прогнозират 20% ръст на българския пазар спрямо 2019 г. и това лято ще работят с повече капацитет в България от преди избухването на ковид-19.
       </p>
       <!-- Номер пагараф: 28 -->
       <h3>
        Къде са украинците
       </h3>
       <p>
        Неясна остава и съдбата на украинските бежанци, които са настанени в момента в част от хотелите по морето, срещу което хотелиерите получават по 40 лв. на вечер за режийните разходи и храна. Това, което се знае към момента, е, че те ще могат да останат в хотелите до края на май, а след това ще бъдат преместени в държавни бази и общежития. Все още не е ясно обаче дали този план ще може да се осъществи успешно, като местата, собственост на държавата, едва ли имат нужния капацитет за всички.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 29 -->
       <p>
        Едновременно с това от бизнеса обясниха, че туроператори им сигнализират, че наличието на бежанци в комплексите за почивка не е добра реклама, като чуждите западни туристи биха предпочели да отидат на места, където да могат да се отдадат на почивка.
       </p>
       <!-- Номер пагараф: 30 -->
       <p>
        Или бъдещото лято, по всичко личи, че ще бъде трудно за планиране до последния момент и с много неизвестни.
       </p>
       <!-- Номер пагараф: 31 -->
       <!-- Каре wide -->
       <div class="card newsbox-wide">
        <div class="card-body">
         <h3>
          Редовните линии до морето
         </h3>
         От Варна от края на март и началото на април Turkish Airlines и Austrian Airlines предлагат ежедневни полети до Истанбул и Виена. Wizz Air възобновиха полети до 5 дестинации, а от май започват и първите редовни полети до Франкфурт на Eurowings Discover.
         <br/>
         <br/>
         От 9 април Ryanair започна лятната си програма от летище Бургас с редовни полети до 6 дестинации (Варшава, Краков, Гданск, Лондон, Виена и Будапеща), а в началото на юни ще добави и линия до Братислава. Wizz Air продължават полетите си до Лондон-"Лутън" и през лятото ще имат базиран самолет на летище Бургас и полети до 18 дестинации.
        </div>
       </div>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
