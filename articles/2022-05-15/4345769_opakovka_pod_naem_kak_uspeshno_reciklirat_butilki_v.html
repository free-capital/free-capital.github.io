<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/politika_i_ikonomika/ikonomika/2022/05/15/4345769_opakovka_pod_naem_kak_uspeshno_reciklirat_butilki_v/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Опаковка под наем: Как успешно рециклират бутилки в Скандинавието
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Спестените въглеродни емисии от успешната система за събиране на опаковки в Швеция се изчисляват на 180 хил. тона" class="img-fluid" src="https://img.capital.bg/shimg/zx952y526_4346283.jpg?v=1652600285"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Едно нещо човечеството със сигурност ще остави след себе си и това са планините и плаващите острови от пластмаса.
       </p>
       <!-- Номер пагараф: 2 -->
       <p>
        Европейския съюз поде битка с пластмасата, като през юли миналата година влязоха изисквания за ограничаване на определени изделия за еднократна употреба, както и за увеличаване на задълженията за използване на рециклирана пластмаса в продуктите, а целта е да се обърне растящият тренд на употреба на пластмасата.
       </p>
       <!-- Номер пагараф: 3 -->
       <p>
        До 2030 година България ще трябва да постигне най-малко 30% съдържание на рециклирана пластмаса в PET бутилките (полиетилен терафалат - бутилките за минерална вода например), като изчислението ще е на база средна стойност за всички бутилки от PET, пуснати на пазара. Отделно ще трябва да се повиши и разделното им събиране. До 2025 г. 77% от бутилките трябва да бъдат събирани, а до 2029 г. - 90%.
       </p>
       <!-- Номер пагараф: 4 -->
       <p>
        Данните към момента не са обнадеждаващи. Събираемостта на PET бутилки в България е едва 22% по данни на PETCORE Europe. Така борбата с пластмасата се очертава да бъде дълга и сложна.
       </p>
       <div id="storyParallax1">
       </div>
      </div>
      <div class="story-content col-12">
       <div id="nativeBanner_story4">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        Възможност за постигане на добри резултати е депозитната система, развита успешно в редица страни начело със скандинавските, където се постигат впечатляващи резултати - над 90% заминали опаковки за рециклиране от определени видове. Основната идея е проста - при покупката на дадена напитка плащаш за бутилката депозит и ако я върнеш където трябва, си получаваш парите обратно.
       </p>
       <!-- Номер пагараф: 6 -->
       <p>
        Как се справят с алуминиевите кенчета, PET бутилките и стъклото в Швеция, Финландия и Естония беше демонстрирано по време на онлайн семинар, посветен на кръговата икономика, организиран от Reloop Platform, Националното сдружение на общините и Асоциацията на еколозите от общините в България.
       </p>
       <!-- Номер пагараф: 7 -->
       <h3>
        В началото беше Швеция
       </h3>
       <p>
        Първата появила се депозитна система на опаковки от напитки за еднократна употреба е с произход Швеция. Въведена е през 1984 г. и е един от успешните примери за развитие на кръговата икономика на местно ниво. В началото всичко започва от алуминиевите кенчета, казва Бенгт Лагерман, управляващ директор на Returpack. Целта е кенчетата да бъдат събрани и рециклирани и да се върнат обратно в обращение. В организацията с 50% участие е The Swedish Brewers Association и с по 25% The Swedish Food Retailers Federation и The Swedish Grocery Stores Association.
       </p>
       <!-- Номер пагараф: 8 -->
       <p>
        През 1994 г. в системата се включват и PET бутилките. През 2003 г. организацията се базира в Норкьопинг, където е сортировъчният център. Системата за събиране включва 12 000 пункта. Включени са 3160 магазина, като в тях са разположени 4260 автомата. Точки за събиране има и в къмпинги, спортни зали, места за масови мероприятия, метростанции.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        Събират се само такива опаковки, които могат да бъдат рециклирани в кръговата система. Към кенчетата няма специални изисквания. За PET бутилките има по отношение на вида на пластмасата - да е един вид пластмаса според степента на прозрачност, може да бъде и цветна, има изискване и към етикетите, и към капачките, а лепилото трябва да може да се разтваря във вода над 60 градуса. Предаването на бутилката става с помощта на баркод, който я идентифицира като един от видовете, с които системата работи.
       </p>
       <!-- Номер пагараф: 10 -->
       <p>
        Когато производителите или вносителите на бутилката или кенчето продадат стоката, депозитите за опаковките отиват в Returpack. Магазините на свой ред продават стоките на крайните клиенти, които плащат депозита. При връщането на бутилката крайните клиенти получават обратно депозита от магазина. А на финала магазина получава парите по депозитите, изплатени на крайните клиенти от Returpack.
       </p>
       <!-- Номер пагараф: 11 -->
       <p>
        Материалите пристигат в сортировъчния център, балират се и оттам пластмасата попада в предприятие за преработка в съседство, а алуминиевите кенчета на влакове потеглят за Франция и Германия, където се преработват. Организацията се финансира от приходите от продажби, както и от такси върху опаковките специално за пластмасата, като алуминият се финансира изцяло от продажбите.
       </p>
       <!-- Номер пагараф: 12 -->
       <p>
        Резултатите на системата за 2021 г. показват рециклиране 99.5% на събраните кенчета и бутилки, които са 2.4 млрд. А спестените въглеродни емисии се изчисляват на 180 хил. тона. Цялото въвеждане на системата от решението за въвеждането до завършения й вид е отнело 2 години време.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <h3>
        С външни изпълнители във Финландия
       </h3>
       <p>
        Финландската депозитна система, организирана от Palpa, започва през 1996 г. Тя работи с кенчета, PET бутилки и стъклени бутилки. В организацията участват производители на напитки и ритейлът, а заетите в Palpa са 14. Във финландската система всички операции и дейности са възложени на външни изпълнители, а автоматите са собственост на търговците на дребно.
       </p>
       <!-- The Modal -->
       <div class="lightboxModal">
        <div class="infobar">
         <div class="count">
         </div>
        </div>
        <div class="navigation">
        </div>
        <div class="content">
         <img/>
        </div>
       </div>
       <figure class="figure lightbox">
        <a href="https://img.capital.bg/shimg/zx1278_4346284.jpg">
         <img alt="Успехът на върнатите кенчета във финландската системата е 97%" class="figure-img img-fluid" data-src="https://img.capital.bg/shimg/zx1278_4346284.jpg" src="https://img.capital.bg/shimg/zx860y484_4346284.jpg" title="Успехът на върнатите кенчета във финландската системата е 97%"/>
        </a>
        <div class="figure-caption">
         Успехът на върнатите кенчета във финландската системата е 97%
        </div>
       </figure>
       <!-- Номер пагараф: 14 -->
       <p>
        Депозитната система във Финландия е доброволна и обхваща широка гама от продукти, включително твърд алкохол. Производители трябва да представят мостри на опаковките си и всеки производител на автомат ги въвежда като разпознаваеми, като има описани спецификации на опаковките и дизайн. Машините разпознават опаковката по баркода, размерите и вида на бутилките. От там събраните бутилки с помощта на транспортни оператори, част от веригата, отиват към складовете за сортиране, балиране и броене - също част от веригата. Там на финала се броят контейнери, пълни с опаковки, които са с фиксирани размери, и така два пъти годишно се изчислява дали всичко в системата съвпада. Транспортните компании и центровете за балиране получават заплащане от Palpa, която е и по средата между производителите и магазините по отношение на депозитите. А Palpa получава приходи от производителите и вносителите и основно от продажбата на суровината.
       </p>
       <!-- Номер пагараф: 15 -->
       <p>
        Тя се преработва на свободния пазар в чужбина като Франция, Германия, Великобритания, Швеция, Португалия или във Финландия, като къде да отиде суровината се избира на база най-добра цена.
       </p>
       <!-- Номер пагараф: 16 -->
       <p>
        Успехът на системата е над 90%, като това е процентът на върнатите PET бутилки. При кенчетата той е 97%, а при стъклото - 98%. Общо събраните количества на година са 2.2 млрд. броя.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 17 -->
       <h3>
        Естония по примера на Севера
       </h3>
       <p>
        Естонската депозитна система е най-старата в Източна Европа. Въведена е през 2005 г. Организира се от Eesti Pandipakend, която управлява, организира събирането, транспортирането, сортирането, преброяването и рециклирането на опаковките навсякъде в Естония.
       </p>
       <!-- Номер пагараф: 18 -->
       <p>
        Това е подплатено със закон, който предвижда облагане на недостига до минимално определеното ниво за рециклиране върху производителите и вносителите - по 2.5 евро на килограм за пластмаса и метал и 0.6 евро за стъклото. В организацията участват четири асоциации на пивоварите, производителите на напитки и ритейла.
       </p>
       <!-- Номер пагараф: 19 -->
       <p>
        Системата действа централизирано, като се ражда на база почерпен опит от Норвегия и Швеция. Проучването започва 2004 г. и през октомври 2005 г. вече е задължителна за всеки, който иска да продава напитки. Производителят има избор да не участва, но това е неефективно за него и на практика го прави невъзможно.
       </p>
       <!-- Номер пагараф: 20 -->
       <p>
        Депозитът от 10 евроцента не е включен в цената на напитката и не се облага с ДДС, като е отделен монетарен компонент, който действа като стимул за връщане. Има 1260 пункта за връщане на бутилките, като 566 са вендинг машини. Участието на магазините до 20 кв.м е доброволно. Тези до 199 квадрата пък могат да кандидатстват за изключение, а обекти с над 200 кв.м са задължени да взимат обратно опаковки на обектите си.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 21 -->
       <p>
        В началото, разбира се, има съпротива по линия на хигиената и инвестициите. През 2020 г. процентът на връщане на опаковките, който е постигнат, обаче е 90.7.
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
