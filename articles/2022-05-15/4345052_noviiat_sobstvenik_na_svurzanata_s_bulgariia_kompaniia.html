<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/biznes/kompanii/2022/05/13/4345052_noviiat_sobstvenik_na_svurzanata_s_bulgariia_kompaniia/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Новият собственик на свързаната с България компания Clippings вече е еднорог и планира да увеличи екипа си в София
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Основателите на Clippings Адел Закут и Том Малори развиват новосъздадената компания с екип в България Design Technologies" class="img-fluid" src="https://img.capital.bg/shimg/zx952y526_4345047.jpg?v=1652262427"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        За развитието на една предприемаческа екосистема може да се съди не само от броя локални еднорози (бизнеси, оценени на над 1 млрд. долара), но и от международни такива, които избират да развиват част от дейността си в страната. Към момента милиардните частни компании, избрали да отворят офис в България, са по-малко от десет. От началото на месеца обаче броят им се увеличи с още една. Американската Material Bank, която преди година придоби свързаната с България платформа за продажба на дизайнерски мебели и осветление Clippings.com, получи инвестиция 175 млн. долара и оценката й достигна 1.9 млн. долара, съобщават от Bloomberg. Компанията запази инженерния екип на Clippings в София и сега планира да насочи част от свежия капитал към разрастването му.
       </p>
       <!-- Номер пагараф: 2 -->
       <h3>
        Иновация в мострите
       </h3>
       <p>
        Само за три години след основаването й американската Material Bank успява да достигне мечтата на всеки стартъп и да премине бариерата от 1 млрд. долара оценка. Зад нея стои предприемачът Адам Сандоу, който през годините е развивал различни проекти в областта на архитектурата. Бизнесът на Material Bank в основата си е платформа, през която дизайнери, архитекти и строители могат бързо и лесно да търсят и поръчат мостри от различни материали - през текстил до паркет. Каталогът съдържа стотици хиляди мостри, а доставката им до клиента е безплатна и се осъществява в рамките на няколко часа в САЩ и Канада. Material Bank не продава самите материали, а нейни клиенти са производителите им, които плащат, за да бъдат представени в платформата и да имат достъп до клиенти.
       </p>
       <!-- The Modal -->
       <div class="lightboxModal">
        <div class="infobar">
         <div class="count">
         </div>
        </div>
        <div class="navigation">
        </div>
        <div class="content">
         <img/>
        </div>
       </div>
       <figure class="figure lightbox">
        <a href="https://img.capital.bg/shimg/zx1278_4345049.jpg">
         <img alt="Клиентите получават изпратените мостри в рамките на деня" class="figure-img img-fluid" data-src="https://img.capital.bg/shimg/zx1278_4345049.jpg" src="https://img.capital.bg/shimg/zx860y484_4345049.jpg" title="Клиентите получават изпратените мостри в рамките на деня"/>
        </a>
        <div class="figure-caption">
         Клиентите получават изпратените мостри в рамките на деня
        </div>
       </figure>
       <!-- Номер пагараф: 3 -->
       <p>
        Отвъд платформата бизнесът на Material Bank представлява огромен роботизиран логистичен център, в който се съхраняват множеството мостри. При всяка поръчка робот отива до конкретните стелажи с избрани мостри, служител ги зарежда, след което роботът ги носи обратно за опаковане и изпращане. За да осъществява доставка в рамката на деня, складът на компанията е в близост до централата на FedEx в Мемфис.
       </p>
       <!-- The Modal -->
       <div class="lightboxModal">
        <div class="infobar">
         <div class="count">
         </div>
        </div>
        <div class="navigation">
        </div>
        <div class="content">
         <img/>
        </div>
       </div>
       <figure class="figure lightbox">
        <a href="https://img.capital.bg/shimg/zx1278_4345048.jpg">
         <img alt="Роботизираният логистичен център на Material Bank в Мемфис" class="figure-img img-fluid" data-src="https://img.capital.bg/shimg/zx1278_4345048.jpg" src="https://img.capital.bg/shimg/zx860y484_4345048.jpg" title="Роботизираният логистичен център на Material Bank в Мемфис"/>
        </a>
        <div class="figure-caption">
         Роботизираният логистичен център на Material Bank в Мемфис
        </div>
       </figure>
       <!-- Номер пагараф: 4 -->
       <p>
        Бизнес идеята на Material Bank се харесва както на клиентите, така и на инвеститорите и от 2019 г. до момента преминава през четири кръга на финансиране от общо 325 млн. долара. Последната и най-голяма инвестиция компанията получава в началото на май в размер на 175 млн. долара, която я изстрелва в списъка на еднорозите с оценка 1.9 млрд. долара. Сумата е предоставена от инвестиционната компания Brookfield Growth с участието на стратегически партньори като Fifth Wall, SoftBank Vision Fund 2 и RXR. Освен за развитие на технологията си от Material Bank използват свежия капитал за придобиването на други бизнеси и разрастване на портфолиото си. Първата от тях е през август 2021 г., когато сключват сделка за придобиване на британската Clippings, основана от Адел Закут и Том Малори, която има няколко връзки с България. Инженерният екип на компанията е в София, един от инвеститорите в бизнеса тогава беше Спас Русев, а Закут пък има български корени. Цената на сделката под формата на кеш и акции не беше публично обявена, но по думите на съоснователя Адел Закут е една от най-големите на българската технологична стартъп сцена.
       </p>
       <div id="storyParallax1">
       </div>
      </div>
      <div class="story-content col-12">
       <div id="nativeBanner_story4">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <h3>
        Да бъдеш част от еднорог
       </h3>
       <p>
        Clippings започва като платформа, която дигитализира мебелните каталози и предлага прозрачно ценообразуване, отстъпки и организирана доставка. Бизнесът им е насочен към професионалисти, като архитекти и интериорни дизайнери, които купуват много на брой продукти. Към момента на покупката екипът на компанията се състоеше от близо 80 души, поравно разделени между бизнес звеното в Лондон и инженерния екип в София. Малко преди да продадат бизнеса си, Закут и Малори започват да развиват втори бизнес вертикал и предлагат софтуерното решение зад Clippings за поръчка и продажба на продукти. Таргетът им са средни и големи производители, а бизнес моделът им е базиран на абонаментен принцип, както и на процент от продажбите през платформата.
       </p>
       <!-- Номер пагараф: 6 -->
       <p>
        За разлика от други сделки за придобиване основателите на Clippings продължават да развиват бизнеса си и вече като част от Material Bank. "Промяна обаче се случи по отношение на вертикалите. Отделихме софтуерната част от бизнеса и създадохме вътрешно компанията Design Technologies, през която предлагаме SaaS решението ни. Платформата на Clippings се развива самостоятелно от екипа в Лондон", разказва пред "Капитал" Адел Закут. Той и Том Малори управляват новата фирма с изцяло български екип от 40 души, базиран в София. От началото на годината за главен технологичен директор е назначен Васил Поповски, който преди това беше част от екипа на Leanplum. Част от новата инвестиция на Material Bank ще използват именно за разрастване на екипа в страната, като целта е до края на 2023 г. да наброяват над 100 души, основно с инженерен профил.
       </p>
       <!-- Номер пагараф: 7 -->
       <p>
        От Design Technologies планират през септември да лансират първата версия на софтуерното решение. "В момента го предлагаме на пилотни клиенти и затворихме сделка с емблематичната италианска компания за мебели Moroso. Средните стойности на договорите ни с клиенти са за около половин милион долара", допълва Закут. Разделянето на бизнес дейностите помага за фокусиране на екипа и по-добри финансови резултати. Очакванията на Адел Закут са през 2022 г. Clippings да удвои приходите си спрямо предходната година и да надминат с 30-35% финансовите резултати от предпандемичната 2019 г.
       </p>
       <!-- Номер пагараф: 8 -->
       <p>
        На групово ниво от Material Bank планират да вложат инвестицията в придобиване на нови бизнеси, развитие на технологията и разрастване на дейността си в Европа и Япония. "Да бъдеш част от компания еднорог е нож с две остриета. Тази оценка е сериозна валидация на това, което правим, и вярата на инвеститорите, че бизнесът ще се развива. От друга страна, попадаме под светлината на прожекторите и други компании опитват да копират дейността ни", казва още Адел Закут. Той все пак е категоричен, че по отношение на развитието на Design Technologies екипът има, от една страна, свободата на работи като стартъп, а от друга, стабилността на милиардна компания еднорог.
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
