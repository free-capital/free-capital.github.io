<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/biznes/kompanii/2022/05/10/4344761_coface_falitite_v_bulgariia_rastat_s_574_prez_2021_g/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Coface: Фалитите в България растат с 5.74% през 2021 г.
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt='"Ню геймс", която организираше най-голямата частна лотария на Васил Божков – "Национална лотария", е най-голямата българска компания, обявена в несъстоятелност през 2021 г.' class="img-fluid" src="https://img.capital.bg/shimg/zx952y526_4344764.jpg?v=1652193016"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Фалитите в България продължават да растат през 2021 г., макар и с доста по-умерени темпове в сравнение с отчетеното през 2020 г. Така, ако в първата година на пандемията броят на обявените в несъстоятелност дружества в страната е нараснал с 20.5% на годишна база до 488, то през 2021 г. ръстът е с 5.74% до общо 516. Това показват данните на компанията за застраховане и управление на кредитен риск Coface.
       </p>
       <!-- Номер пагараф: 2 -->
       <p>
        Повишаване се наблюдава и общо за региона на Централна и Източна Европа, като средният темп е с внушителните на пръв поглед 34.7%. Ако обаче се изключат данните за Полша, средното нарастване в броя на компаниите, изпаднали в несъстоятелност през 2021 г. спрямо 2020 г., е с 1.5%. Конкретно за Полша увеличението е почти двойно - с 97.5%, но зад този бум стои въвеждането на специална процедура, насочена към компаниите с ликвидни затруднения покрай корона кризата, чрез която те могат по-бързо и лесно да преструктурират задълженията си и да получат защита при инициирано от кредиторите им изпълнително производство.
       </p>
       <h3>
        <strong>
         В България: забавяне, но и много "зомбита"
        </strong>
       </h3>
       <!-- Номер пагараф: 3 -->
       <p>
        "Броят на несъстоятелностите в България продължава да се увеличава през 2021 г. и въпреки забавянето на тенденцията към края на годината това все още не може да се смята за индикатор за ситуацията през 2022 г.", посочва Румен Шиков, риск мениджър в "Кофас България". Прогнозата на експертите от Coface за страната всъщност е за ръст на фалитите през настоящата година, който ще бъде движен и от последните сътресения в икономиката.
       </p>
       <!-- Номер пагараф: 4 -->
       <p>
        В анализа се посочва, че рестриктивните мерки от страна на правителствата в опит да ограничат разпространението коронавируса са сред основните фактори, повлияли на броя фалирали компании. Същевременно COVID-19 е отворил бизнес възможности в някои сектори - например за компании с дейност в областта на доставките/транспорта, логистиката и др., отчитат от Coface, като предупреждават, че тези от тях, които са били създадени с минимален капитал и имат неустойчиви бизнес модели, могат да пострадат и дори да изпаднат в несъстоятелност в настоящата ситуация на растящи фиксирани разходи.
       </p>
       <div id="storyParallax1">
       </div>
      </div>
      <div class="story-content col-12">
       <div id="nativeBanner_story4">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        "Когато става дума за фактори, които влияят върху тенденциите, трябва да се подчертае, че процедурата по несъстоятелност в България традиционно е бавна и това изкривява статистиката. Подобно на останалите икономики в ЕС, в България също наблюдаваме "зомби" ефекта от държавното финансиране, което поддържа дружествата на "изкуствено дишане", докато в момента геополитическото напрежение расте и волатилността в цените на ключови продукти като петрол, газ и енергия бързо променя правилата на играта", изтъква Румен Шиков.
       </p>
       <!-- Номер пагараф: 6 -->
       <p>
        Наблюденията на Coface показват, че през 2021 г. в България най-голям е бил делът на изпадналите в несъстоятелност компании с дейност в областта на личните услуги (15.50%), строителството и недвижимите имоти (14.15%), неспециализираната търговия (10.66%). Следват дружествата, предоставящи бизнес услуги (без финансови), чийто дял от общия брой фалити за годината е 9.5%, и компаниите за облекла - 6.59%. Сред основните фактори, довели до ръст на фалитите в тези сектори, са били забавените плащания, фиксираните разходи в периодите на локдаун, потиснатото търсене, недостатъчното финансиране и ограничените инвестиции, отчитат от Coface.
       </p>
       <!-- Номер пагараф: 7 -->
       <p>
        Най-голямата българска компания, обявена в несъстоятелност през 2021 г., е била свързаната с Васил Божков "Ню геймс", която организираше най-голямата частна лотария на хазартния бос - "Национална лотария". "Любопитното в случая е, че компанията не фалира в резултат на недостатъчно финансиране или ликвидни проблеми, а заради променената правна рамка, с която държавата забрани частните лотарии", отбелязват от Coface.
       </p>
       <h3>
        <strong>
         Мрачни перспективи за региона
        </strong>
       </h3>
       <!-- Номер пагараф: 8 -->
       <p>
        Иначе в отделните страни от региона наблюденията показват разнопосочни движения - в седем от държавите, сред които и България, фалитите се увеличават през 2021 г., а в други пет бележат спад. А фактори за това са както различната сила на удара от пандемията, който понесоха икономиките в региона, така и спецификите в националните определения за несъстоятелност и уредбата на процедурите по обявяването й. Мащабните мерки, предприети от правителствата за подпомагане на бизнесите още през 2020 г., също оказват влияние, но и в това отношение картината е разнопосочна, до голяма степен и заради различните темпове, с които тези мерки спират да се прилагат. Така благодарение на правителствената подкрепа през първата година на пандемията несъстоятелностите намаляват с двуцифрени темпове в страни като Литва (-50.3%), Латвия (-34.2%) и Словакия (-25.8%), но през 2021 г. само Латвия отново бележи спад (-30.93%), докато в Литва (0.25%) и Словакия (17.58%) растат.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        На фона на различията на отделните пазари общото са очакванията на експертите от Coface през следващите тримесечия държавите от региона да отчитат ръстове в броя на фалиралите дружества. От една страна, това ще се обуславя от ограничаването на правителствените мерки за подкрепа на бизнеса във връзка с пандемията и локдауните. А от друга - от руската инвазия в Украйна, която допринесе за увеличаването на енергийните цени и нарушаването на доставките на суровини от двете воюващи страни.
       </p>
       <!-- Номер пагараф: 10 -->
       <p>
        "Не бива да забравяме, че пред икономиките съществува ново предизвикателство - последиците от руско-украинската война. Очакваме увеличение на несъстоятелността през следващите тримесечия, като конфликтът на Изток може да направи процеса още по-бърз", посочва Румен Шиков.
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
