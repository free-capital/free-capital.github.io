<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/politika_i_ikonomika/sviat/2022/04/11/4329796_misiia_na_evropeiskiia_parlament_shte_proveriava/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Мисия на Европейския парламент ще проверява корупцията в еврофондовете в България
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Мисия" class="img-fluid" src="https://img.capital.bg/shimg/zx952y526_4335132.jpg?v=1649682523"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Битката за парите на Европа и това как се контролират те става все по-видима.
        <a href="https://www.capital.bg/politika_i_ikonomika/sviat/2022/04/06/4333185_es_aktivira_mehanizma_za_vurhovenstvoto_na_zakona/" target="_blank">
         Унгария е на път да остане със замразено финансиране
        </a>
        заради кръговете около Виктор Орбан и обвиненията в подриване на демокрацията по новия инструмент за върховенството на закона. Бившият чешки премиер Андрей Бабиш пък
        <a href="https://www.capital.bg/politika_i_ikonomika/imena/2022/03/25/4327754_stroitel_na_kapitalizma_andrei_babish/" target="_blank">
         ще бъде съден заради подозрения
        </a>
        в измама с еврофондове.
       </p>
       <!-- Номер пагараф: 2 -->
       <p>
        Само преди две седмици Комисията по бюджетен контрол (CONT) на Европейския парламент излезе с доклад по собствена инициатива, който подчертава риска от измами и конфликт на интереси, произтичащи от нарастващото присъствие на олигархични структури в ЕС през последните години. "Членове на национални правителства и други носители на политически постове са част от олигархията в някои държави членки и активно се стремят да използват фондовете на ЕС, за да се облагодетелстват финансово (...) използвайки (...) престъпни практики (...) често свързани с широко разпространена корупция", се казва в доклада в необичайно прав текст.
       </p>
       <!-- Номер пагараф: 3 -->
       <p>
        Комисията отбелязва: "Появата на подобни олигархични групи е достигнала безпрецедентен мащаб през последните няколко години" и добавя, че "олигархичните групи се стремят да получат контрол над медиите и съдебната система".
       </p>
       <!-- Номер пагараф: 4 -->
       <p>
        Две седмици след приемането на доклада представители на комисията по бюджетен контрол пристигат в България тази седмица, за мисия за проверка на факти.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <h3>
        Мисията в България
       </h3>
       <p>
        "Комисията по бюджетен контрол (CONT) се занимава с контрола на европейските финанси. Опитваме се да защитим парите на европейските данъкоплатци от злоупотреби. В някои страни отбелязахме проблеми с използването и контрола на субсидиите. Нашата цел е да помогнем на държавите да създадат ефективни механизми за предотвратяване на злоупотребата с европейски средства в бъдеще", казва за "Капитал" евродепутатът Томаш Здеховски (ЕНП, Чехия), част от мисията в София, която пристига днес.
       </p>
       <!-- Номер пагараф: 6 -->
       <p>
        Работната програма на делегацията включва срещи с министър-председателя Кирил Петков, с главния прокурор Иван Гешев, както и с висши държавни и правителствени служители, които са пряко или косвено свързани с администрирането и управлението на европейските фондове в България, включително от Министерството на вътрешните работи, Народното събрание и др. Според източници в Брюксел фокус на разговорите ще бъде съсредоточаването на координацията и контрола на европейските средства в Министерството на финансите, което ще бъде обсъдено с вицепремиера Асен Василев, а със зам.-министъра на земеделието Момчил Неков ще бъдат дискутирани както земеделските фондове, така и ограниченията за износа на зърно.
       </p>
       <!-- Номер пагараф: 7 -->
       <p>
        "Имаме наистина натоварен дневен ред. Планираме да се срещнем с граждански активисти и журналисти, както и с политици. Искаме да чуем от тях дали смятат настоящите мерки за достатъчни. Ако не, къде виждат недостатъци и какво смятат, че може да се подобри. Виждаме много конкретни предложения относно злоупотребата с финансиране от ЕС в България", добавя Здеховски.
       </p>
       <!-- Номер пагараф: 8 -->
       <h3>
        Страни под прицел
       </h3>
       <p>
        Визитата идва в много ключов момент за България. След два програмни периода в ЕС страната има функционираща система за усвояване на пари, която обаче тече през многобройни пробойни. Една от основните пробойни са одитните звена - ОСЕС в Министерство на финансите, отделното досега звено за одит на земеделските фондове, както и фактът че Агенцията за обществени поръчки може да констатира нередности и проблеми, но няма никакви правомощия да ги спира. За разлика от други държави в Източна Европа в България все още няма никакви действия срещу висши политически фигури, контролирали тези финансови потоци в годините, но от самата Европейска комисия
        <a href="https://www.capital.bg/politika_i_ikonomika/sviat/2022/02/16/4312863_brjuksel_veche_moje_da_spira_parite_na_durjavite_pri/" target="_blank">
         преди време потвърдиха за "Капитал",
        </a>
        че страната е получила нотификация по механизма за върховенство на закона, което значи, че е под наблюдение.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        В доклада на комисията по бюджет страната е получила внимание - евродепутатите посочват България, Чешката република, Унгария, Словакия и Румъния като държави, в които неравномерното изплащане на земеделски фондове на ЕС е "много проблематично".
       </p>
       <!-- Номер пагараф: 10 -->
       <p>
        По отношение на обществените поръчки се отбелязва с "голяма загриженост, че според Индекса на единния пазар делът на договорите, възложени само с един оферент, възлиза на около 50% в Чехия и Полша през 2018 и 2019 г., 40% в Унгария и Гърция през 2019 г. и 38% в Португалия; (...) делът на процедурите за възлагане на обществени поръчки, договорени с компания без покана за оферти, възлиза (..) на 29% в България през 2019 г.". Който и да е одитор веднага би казал, че поръчки с една оферта са силен "червен флаг" за наличие на злоупотреба или манипулации.
       </p>
       <!-- Номер пагараф: 11 -->
       <p>
        Насърчаването на конкуренцията, прозрачността и правилното прилагане на правилата за обществените поръчки и свободният достъп до пазарите е от основно значение за предотвратяването на олигархичните структури, пише още в доклада. "Това е ясно и просто - субсидиите от ЕС не трябва да се вливат в ръцете на олигарсите. Крайно време е да прекратим съмнителните връзки между политици, администрация и други участници с олигархични структури", казва пред "Капитал" Петри Сарвамаа, евродепутат, говорител на групата на ЕНП по бюджетен контрол и докладчик по темата в CONT.
       </p>
       <!-- Номер пагараф: 12 -->
       <h3>
        Какво мисли да прави Брюксел
       </h3>
       <p>
        Докладът и визитата са още по-важни, предвид че се очаква законодателно предложение на ЕК за преразглеждане на Финансовия регламент и привеждането му в съответствие с многогодишната финансова рамка (МФР) за 2021 - 2027 г. и Следващо поколение ЕС. Преведено, това значи, че и парите по
        <a href="https://www.capital.bg/politika_i_ikonomika/ikonomika/2022/04/06/4333427_bulgariia_nai-nakraia_poluchi_zelena_svetlina_za_135/" target="_blank">
         прясно одобрения План за възстановяване
        </a>
        , и тези по следващите оперативни програми трябва да приемат повече мерки за защита на европейските плащания в държавите членки.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <p>
        <strong>
         "
        </strong>
        Най-важното е, че най-накрая комисията да започне да използва всички инструменти, с които разполага, за да предотврати злоупотребата със средства на ЕС. Например ясно е, че Механизмът за условност на върховенството на закона трябва да се прилага без никакво забавяне, ако други налични инструменти не са достатъчни", каза Сарвамаа, който беше и главен преговарящ на парламента по механизма за върховенство на закона през 2019 г. Тук обаче тънката подробност е, че регламентът на новия механизъм се прилага от 1 януари 2021 г. Тоест всяко нарушение, настъпило преди това, не е обхванато от него.
       </p>
       <!-- Номер пагараф: 14 -->
       <p>
        Говорител на Европейската комисия ни уверява: "ЕК има нулева толерантност към измамите. Комисията действа винаги когато научи за възможни нередности или измами, засягащи бюджета на ЕС. Тя може да прекъсва или спира плащанията към бенефициенти или държави членки, да налага финансови корекции и да възстановява вече платени пари."
       </p>
       <!-- Номер пагараф: 15 -->
       <p>
        От Европейската комисия припомнят инструментите с които разполагат за действие - например одитите на Европейската служба за борба с измамите OLAF и системата за ранно откриване EDES. През 2019 г. комисията подобри цялостната си стратегия за борба с измамите за по-добро предотвратяване, разкриване и санкциониране на измами и по-голяма координация между отделите на комисията.
       </p>
       <!-- Номер пагараф: 16 -->
       <p>
        "Европейската прокуратура (EPPO), която започна дейност и работи с 22 държави членки, също ще промени играта в борбата срещу измамите с бюджета на ЕС", добавят от комисията. Европейската прокуратура вече обяви разследвания за почти 900 млн. лева в България в последния доклад за дейността си.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 17 -->
       <!-- Каре wide -->
       <div class="card newsbox-wide">
        <div class="card-body">
         <h3>
          САЩ и ЕС срещу корупцията
         </h3>
         Интересно е, че евродепутатите и членовете на Конгреса на САЩ имат съвместна работна група за борба с корупцията. Те призоваха в четвъртък за санкции на ЕС и САЩ срещу конкретни лица в Унгария. "Клептократите не просто крадат парите на данъкоплатците", заявиха германският евродепутат от Зелените Даниел Фройнд и представителят на САЩ Том Малиновски в съвместно изявление. "Те също така систематично застрашават бъдещето на нашите демокрации." САЩ вече въведоха санкции за корупция по механизма "Магнитски" срещу трима българи - Делян Пеевски, Васил Божков и Илко Желязков.
        </div>
       </div>
       <!-- Номер пагараф: 18 -->
       <!-- Каре wide -->
       <div class="card newsbox-wide">
        <div class="card-body">
         <h3>
          Добър пример от България
         </h3>
         Една от идеите на комисията от ЕП е държавите членки да въведат единен инструмент за съхраняване и достъп до данни за преките или непреките бенефициенти на финансиране от ЕС. Такъв в България функционира от години насам - българската система ИСУН, в която се регистрират всички плащания по еврофондове. Представителите на комисията по бюджетен контрол имат планирани срещи със създателите на системата, за да използват примера като база за създаването на подобни и в други европейски държави, както и за подобряването й.
        </div>
       </div>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
