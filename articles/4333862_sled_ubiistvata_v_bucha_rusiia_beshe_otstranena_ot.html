<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/politika_i_ikonomika/sviat/2022/04/08/4333862_sled_ubiistvata_v_bucha_rusiia_beshe_otstranena_ot/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      След убийствата в Буча Русия беше отстранена от Съвета на ООН по правата на човека
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="След" class="img-fluid" src="https://img.capital.bg/shimg/zx952y526_4333863.jpg?v=1649353991"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Общото събрание на ООН отстрани Русия от мястото й в Съвета на ООН по правата на човека в Женева заради инвазията в Украйна. Предложениeто беше подкрепено от 93 държави, инициирано от САЩ и Великобритания,
        <a href="https://www.capital.bg/politika_i_ikonomika/voinata-v-ukraina/2022/04/04/4332423_zapadut_osudi_zverstvata_v_ukraina_es_podgotvia_novi/" target="_blank">
         след като станаха известни зверствата на руските войски в украинския град Буча
        </a>
        . Против гласуваха 24 държави, 58 се въздържаха, но гласовете на последните не бяха взети предвид, защото според процедурата се изисква мнозинство от две трети от подадените гласове за и против.
       </p>
       <!-- Номер пагараф: 2 -->
       <p>
        Освен Русия и Беларус срещу резолюцията гласуваха Китай, Алжир, Куба, Боливия, Сирия, Никарагуа, държави от Централна Африка и бивши съветски републики като Казахстан, Узбекистан и Таджикистан.
       </p>
       <!-- Номер пагараф: 3 -->
       <p>
        Настояване за изключване на Русия от съвета имаше и от страните от Г-7. Общата декларация посочва, че "кланетата в град Буча и други украински градове ще бъдат включени в списъка със зверства и тежки нарушения на международното право, извършени от агресора на украинска земя". Кадрите на "цивилни жертви, жертви на изтезания и очевидни екзекуции, както и съобщенията за сексуално насилие и разрушаване на гражданска инфраструктура показват истинското лице на бруталната агресивна война на Русия срещу Украйна и нейния народ", добавят министрите от Г-7.
       </p>
       <!-- Номер пагараф: 4 -->
       <p>
        Русия е втората държава, извадена от агенцията на ООН за правата на човека, след Либия през 2011 г. - африканската страна е отстранена за "груби и систематични нарушения на правата на човека" при потушаването на антиправителствени протести от Муамар Кадафи. Членството й е възстановено през ноември същата година.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        Решението за временно прекратяване на членството на Русия ще се прилага само за настоящата ротация, т.е. до изтичането на настоящия мандат на Русия в съвета през 2023 г. След това Москва може отново да кандидатства за членство.
       </p>
       <!-- Номер пагараф: 6 -->
       <p>
        Съветът на ООН по правата на човека е международен правозащитен орган, който подпомага Общото събрание на ООН. Решението ще лиши Русия от правата й да гласува и да се изказва, макар дипломатите й да имат право да присъстват на дебатите. Съветът може да реши провеждането на разследвания за нарушаване на човешки права в Украйна.
       </p>
       <!-- Номер пагараф: 7 -->
       <p>
        В средата на март Русия беше отстранена и от главната европейска организация за защита на човешките права - Съвета на Европа.
       </p>
       <!-- Номер пагараф: 8 -->
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <!-- Каре wide -->
       <div class="card newsbox-wide">
        <div class="card-body">
         <h3>
          Европарламентът иска пълно ембарго върху вноса на петрол, газ и въглища от Русия
         </h3>
         Европейският парламент поиска въвеждането на пълно ембарго върху вноса на петрол, газ и въглища от Русия в резолюция, приета в четвъртък в Страсбург с 513 гласа "за", 22 "против" и 19 "въздържал се". Това трябва да бъде придружено от план за гарантиране на сигурността на енергийните доставки за ЕС, както и от стратегия за "отмяна на санкциите една по една, в случай че Русия предприеме стъпки за възстановяване на независимостта, суверенитета и териториалната цялост на Украйна в рамките на международно признатите ѝ граници и оттегли напълно военните си части от територията на Украйна", се казва в документа.
         <br/>
         <br/>
         Евродепутатите също настоятелно призовават държавите членки да прекратят сътрудничеството с руски дружества по съществуващи и нови ядрени проекти, включително във Финландия, Унгария и България, при които руските експерти могат да бъдат заменени със западни, и постепенно да преустановят използването на услугите на "Росатом".
         <br/>
         <br/>
         За да се повиши ефективността на санкциите, парламентът призовава руските банки да бъдат изключени от системата SWIFT, да се забрани на всички плавателни съдове, свързани с Русия, да влизат в териториалните води на ЕС и да акостират в пристанищата на ЕС, както и да се забрани товарният автомобилен превоз от и до територията на Русия и Беларус.
        </div>
       </div>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
