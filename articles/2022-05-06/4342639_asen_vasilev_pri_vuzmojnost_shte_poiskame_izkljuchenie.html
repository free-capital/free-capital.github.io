<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/biznes/energetika/2022/05/04/4342639_asen_vasilev_pri_vuzmojnost_shte_poiskame_izkljuchenie/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Асен Василев: При възможност ще поискаме изключение за ембаргото на руския петрол (I част)
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Финансовият министър Асен Василев е категоричен, че България може да се справи и без руския газ" class="img-fluid" src="https://img.capital.bg/shimg/zx952y526_4342642.jpg?v=1651675951"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <!-- Каре Темата накратко  -->
       <div class="storyOverview">
        <div class="storyOverview__heading">
         Темата накратко
        </div>
        <ul class="storyOverview__list pl-3">
         <li class="storyOverview__item">
          През България може да се транзитират около 20 млрд. куб.м газ за целия регион.
         </li>
         <li class="storyOverview__item">
          Поискали сме проверка от няколко партньорски служби заедно с НАП накъде са тръгнали парите от "Турски поток", след като е направено плащането към "Аркад".
         </li>
         <li class="storyOverview__item">
          До средата на май ще ползваме азерския газ и поддоставки от гръцкия пазар
         </li>
        </ul>
       </div>
       <hr/>
       <!-- Номер пагараф: 2 -->
       <!-- Каре wide -->
       <div class="card newsbox-wide">
        <div class="card-body">
         <a href="https://www.capital.bg/politika_i_ikonomika/ikonomika/2022/05/05/4342798_asen_vasilev_pomoshti_za_nai-uiazvimite_grupi_e/" target="_blank">
          <em>
           Втората част от интервюто с Асен Василев може да прочетете тук.
          </em>
         </a>
        </div>
       </div>
       <!-- Номер пагараф: 3 -->
       <p>
       </p>
       <h3>
        <strong>
         Какво всъщност се случи - "Газпром" ли ни спря газа, или ние направихме така, че той да бъде спрян, за да се отървем от зависимостта към Русия, като използвахме искането за плащане в рубли?
        </strong>
       </h3>
       Нашият договор с "Газпром" ясно казва, че трябва да се плаща в долари. Дойде искане за плащане в рубли. Поставихме въпроси, които са свързани с това, че ние губим контрол над доларите, преди да се потвърди, че плащането е завършено, тъй като то е завършено, когато рублите се заверят по сметка. Също така рублите се обменят по курс, над който нямаме абсолютно никакъв контрол. И въпросът е независимо от курса дали плащането ще се признае за завършено. Не получихме отговори. И затова си направихме плащането в долари. След което няколко дни по-късно то беше първо заверено по сметките на "Газпром" и прието, след това върнато към нас. Така че ние изпълнихме всички условия по договора. Ако "Газпром" реши да изпълнява условията по договора, няма никакъв проблем това да се случи, той не е прекратен.
       <a href="https://www.capital.bg/biznes/energetika/2022/04/29/4340858_neochakvanoto_gazovo_osvobojdenie_na_bulgariia/" target="_blank">
        Те са направили едностранно нарушение
       </a>
       .
       <!-- Номер пагараф: 4 -->
       <p>
        Така че българското правителство под никаква форма не е казвало на "Газпром" "спрете ни газа", не сме отказвали да изпълняваме договора и не сме нарушавали каквито и да е условия. Условията бяха доста грубо едностранно нарушени от руската страна, за което ние в момента работим по арбитраж и сме подали към Европейската комисия искане да се разгледа злоупотреба с господстващо положение на пазара.
       </p>
       <h3>
        <strong>
         Обсъждано ли беше в коалицията решението дали да се отваря сметка в рубли?
        </strong>
       </h3>
       Обсъждано е на Министерски съвет на оперативно заседание.
       <h3>
        <strong>
         Изглеждаше, че правителството е готово за този акт. И за първи път българската държава се оказа подготвена за кризисна ситуация. И оттам идва усещането, че вие сте очаквали спирането на газа.
        </strong>
       </h3>
       Всъщност на Министерски съвет беше обсъдено точно това, което ви разказах - че ще поискаме разяснения и че междувременно ще си платим в долари, както е по договор. Иначе, що се отнася за едностранно спиране на газа, подготовката върви още от февруари месец, както неведнъж съм споделял, тъй като имаше вариант Европейският съюз да наложи санкции, имаше вариант Русия доста по-рано едностранно да спре газа. Така че трябваше да бъдем готови за този сценарий.
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        <iframe frameborder="0" height="315" src="https://www.youtube.com/embed/l35DWuIYzPg?rel=0" title="YouTube video player" width="560">
        </iframe>
       </p>
       <h3>
        <strong>
         Как успяхте да се подготвите - какво точно направихте? Нямаше търгове от страна на "Булгаргаз" за запазване на капацитет.
        </strong>
       </h3>
       Първо, още в началото на март направихме обследване на съществуващите газови връзки на България и какъв капацитет те могат да носят от юг на север. Стана ясно, че имаме капацитет от порядъка на около 20 млрд. кубически метра, които могат да се пренасят от юг на север, дори без да се ползва трасето на българско-гръцката връзка, което ще стане технически завършено в края на юни.
       <h3>
        <strong>
         Става дума за капацитета на стария Трансбалкански газопровод?
        </strong>
       </h3>
       Трансбалканският газопровод плюс реверсивната връзка Кулата - Сидерокастро. На първия имаме около 17 млрд. куб.м, а на съществуващата връзка с Гърция - почти 2 млрд. куб.м. Освен това имаме свободен капацитет по тръбата на "Турски поток", която не е напълно използвана. Отделно се обследва капацитетът за това какво може да подадем към Румъния пак по стария Трансбалкански газпровод, по връзката, която е при Русе. И също така през Сърбия по транзитната тръба.
       <h3>
        <strong>
         Няма ли проблем, че трасето на Трансбалканския е резервирано от "Газпром" до края на тази година?
        </strong>
       </h3>
       Не е резервирано. Имаше остатъчен капацитет, но знаете, че България сама се отказа от транзитните такси по Трансбалканския газопровод, за да бъде пуснат "Турски поток", и тогава се нанесе щета за 2 милиарда лева. Тоест "Турски поток" у нас ни струваше 3 милиарда да го построим плюс пропуснати ползи от 2 милиарда по гарантиран транзит по Трансбалканския. Така че са свободни тези капацитети.
       <!-- Номер пагараф: 6 -->
       <p>
        Следващото, което направихме, е да видим, че има свободен капацитет на терминалите за втечнен газ в Гърция и в Турция. Започна подготовката на междусистемното споразумение между "Булгартрансгаз" и турската страна, тъй като там няма междусистемно споразумение. Започна подготовката по завършване на междусистемното споразумение между "Булгартрансгаз" и Румъния. И двете трябва в рамките на тази седмица да бъдат подписани.
       </p>
       <!-- Номер пагараф: 7 -->
       <p>
        На "Булгаргаз" му беше дадена задача да се подготви в случай на спиране на доставките от Русия да може много бързо да направи търгове за LNG терминалите.
       </p>
       <!-- Номер пагараф: 8 -->
       <p>
        Започнаха още от януари разговори с азерската страна, за да се прекъсне този анекс от миналата година, с който се отказваме да получаваме целите количества, а освен това и да договорим извън договора допълнителни количества на борсова цена. Тези преговори също очакваме да приключат в рамките на тази седмица.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        И не на последно място - в Европа се прие да се прави общо купуване на газ. Така че да не трябва ние да си търсим нашите, грубо казано, 12 кораба, защото това е годишното количество, което ни е нужно. А да поръчваме на едро за целия регион, което са около 20 млрд. куб.м, което може да се транзитира през България. Точно в тази връзка беше подготвена срещата на 5 май с енергийните министри от региона плюс Турция и Азербайджан.
       </p>
       <h3>
        <strong>
         Тази среща е била подготвена преди спирането на газа?
        </strong>
       </h3>
       Преди това беше започната среща на ниво министри, за да се търси общо купуване на газ. След спирането на газовите доставки и визитата ни в Брюксел Европейската комисия каза, че първата група за общо купуване, която ще обхваща Югоизточна Европа, Украйна и Италия, ще бъде ситуирана в България. И всъщност тази среща се използва за тази цел. Тук ще дойдат експерти по инфраструктура и по договорните отношения за газовата инфраструктура, за електрическата инфраструктура също така, тъй като може да се направи заместване на газ към електричество, т.е. да се намали консумацията на газ там, където е възможно. И тези експерти остават да работят в София, докато не се намерят общи решения за пълната свързаност плюс общи решения за купуване и график на доставки на LNG, както и каквото може да дойде допълнително по Южния газов коридор, така че да се обезпечи не само в България, а за целия регион. Защото България може да се обезпечи лесно - ние имаме малка консумация - от 12 до 15 кораба на година. Но обезпечавайки региона, може да постигнем доста по-ниска цена на газа, който и ние ще ползваме.
       <h3>
        <strong>
         Как точно решихте конкретния случай със спирането на газа, защото там има един спорен момент за резервирания от МЕТ капацитет?
        </strong>
       </h3>
       В деня, в който беше спряно подаването на газ от "Газпром", "Булгаргаз" изпрати към абсолютно всички компании, които доставят LNG в региона, покани за доставка от средата на май. Всеки, който може, да се отзове.
       <h3>
        <strong>
         А до средата на май ние с какво караме?
        </strong>
       </h3>
       До средата на май имаме азерския газ, поддоставки от гръцкия пазар плюс мисля, че има малки количества, които ще се изтеглят от "Чирен". Но основно гръцки спот пазар и азерски газ. След това сме осигурили LNG, така че ние да нямаме проблеми за месец и половина напред. В това време ще се конституират общите покупки на газ и се надяваме в рамките на следващата седмица-две да имаме една много ясна програма, с много ясно ценообразуване. Мандатът, който е зададен от ЕК, е от сега до края на май догодина, т.е. да се изпланира пълната консумация за целия зимен сезон веднъж като натоварване на мрежите и втори път като търговски договори, с които да може да се захрани регионът.
       <h3>
        <strong>
         Не ви ли притеснява фактът, че Людмил Йоцов - сегашният директор на "Булгаргаз", е бил до преди два месеца директор на МЕТ?
        </strong>
       </h3>
       Честно казано, това го научих впоследствие от пресата. Но това, което направи "Булгаргаз", е всички, които доставят в региона, да получат оферта да доставят газ по едно и също време, при едни и същи условия. Който е дал най-добрите условия, той е доставил газа. Той се доставя на борсова цена, доколкото знам. Това беше единственото, което мен ме интересуваше - цената, на която се доставя.
       <h3>
        <strong>
         Може би има значение все пак комисионата, която се взима?
        </strong>
       </h3>
       Доколкото знам, се доставя на борсова цена с включена комисиона. Всичките са дали оферти, оттам нататък сме избрали най-евтината оферта.
       <h3>
        <strong>
         Имаме заявка, че газовата връзки с Гърция, че ще е готова до края на юни. Експертите обаче казват, че няма да може да се ползва до октомври. Каква е вашата информация по този въпрос?
        </strong>
       </h3>
       Моята информация е, че ще е готова в края на юни. А колко бързо може да се ползва е въпрос на придвижване на хартия след това. Не става въпрос за техническа работа или допълнително тестване. И аз съм сигурен, че и българският регулатор, и гръцките колеги ще придвижат хартията максимално бързо.
       <h3>
        <strong>
         Това е ключово, за да може да се нагнети достатъчно количество и в "Чирен".
        </strong>
       </h3>
       Това е една от връзките. В момента, както казах, имаме 20 млрд. куб. метра капацитет, които могат да влязат в България без интерконектора. Той е важен за зимния сезон, когато трябва да има повече подаване.
       <h3>
        <strong>
         Азерите имат ли готовност да доставят на договорна цена или само по борсова?
        </strong>
       </h3>
       Те имат задължение от 1 юли да доставят 1 млрд. кубика по договорна цена.
       <h3>
        <strong>
         Не е ли спорно дали това може да стане преди изграждането на газовата връзка?
        </strong>
       </h3>
       Не е спорно. Ако погледнем договора, в клаузата пише, че те трябва да доставят на Комотини или най-близката точка на гръцката газопреносна мрежа, в случай че не е построена българско-гръцката връзка. Тоест изрично е предвидено в договора, че ако не е построен българско-гръцкият интерконектор, се доставя на най-близката точка в Гърция. Това защо
       <a href="https://www.capital.bg/biznes/energetika/2022/05/03/4342505_po_predlojenie_na_gerb_slujebniia_kabinet_na_radev_se/" target="_blank">
        предишното управление на "Булгаргаз" не е използвало тази клауза
       </a>
       в договора е един въпрос, който ние сме изпратили към прокуратурата.
       <h3>
        <strong>
         Те се позовават на правно становище от английски консултанти.
        </strong>
       </h3>
       Ако погледнем предишни правни становища, там пък има изразени притеснения, че всъщност договорът може да се интерпретира по другия начин и ние трябва да вземаме газа на другата точка.
       <h3>
        <strong>
         Няма как да не ви попитам и за "Турски поток". Там също бяха констатирани нарушения на трудовото законодателство, на процедурите за обществени поръчки. Но не изглежда правителство да е направило ревизия на този проект и да го е осветлило.
        </strong>
       </h3>
       Доколкото знам, част от нарушенията по този договор също са в прокуратурата. Това, което ние направихме, е да проверим обществената поръчка към "Аркад". Там са си спазили процедурите. Това, което може да се направи, е дълбочинно разследване - да се види дали са спазени екологичното, трудовото законодателство и как е ставало внасянето на работници от Русия и Беларус - със или без работни визи. Тази проверка, доколкото знам, тече в момента. И не на последно място, това, което сме поискали от няколко партньорски служби заедно с НАП, е след като е направено плащането към "Аркад", накъде са тръгнали парите.
       <h3>
        <strong>
         България ще се съгласи ли с общата позиция на ЕС за ембарго на руския петрол, или ще иска изключения, както се чува за Унгария или Словакия?
        </strong>
       </h3>
       България може чисто технологично без руски петрол, но това би оскъпило значително горивата. От тази гледна точка, ако ЕК предвижда изключения, ние бихме искали да се възползваме от тези изключения, тъй като това е в най-добрия интерес на българските потребители, българските превозвачи и българския народ като цяло. Ако има твърда европейска позиция "спираме всичко за всички" - е едно. Но ако има изключения, ние ще се възползваме от правото си да ползваме същото изключение.
       <!-- Номер пагараф: 10 -->
       <p>
        <em>
         Втората част от интервюто с Асен Василев - за антиинфлационните мерки на правителството, минималната работна заплата и какво ще е увеличението на пенсиите от юли,
         <a href="https://www.capital.bg/politika_i_ikonomika/ikonomika/2022/05/05/4342798_asen_vasilev_pomoshti_za_nai-uiazvimite_grupi_e/" target="_blank">
          можете да прочетете тук
         </a>
         .
        </em>
       </p>
       <!-- Номер пагараф: 11 -->
       <p>
        <em>
         Интервюто взе Ивайло Станчев
        </em>
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
