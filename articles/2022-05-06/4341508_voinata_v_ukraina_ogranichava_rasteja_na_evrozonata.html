<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/politika_i_ikonomika/sviat/2022/05/02/4341508_voinata_v_ukraina_ogranichava_rasteja_na_evrozonata/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Войната в Украйна сви растежа на еврозоната до 0.2%
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Германската икономика едва е избегнала рецесията в началото на годината, след като последните три месеца на миналата се сви." class="img-fluid" src="https://img.capital.bg/shimg/zx952y526_4341518.jpg?v=1651483549"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Икономическият растеж в еврозоната е бил по-бавен от очакваното през първите три месеца на годината, след като войната в Украйна намали бизнес активността, показват предварителните данни на Евростат. Брутният вътрешен продукт (БВП) в 19-те страни във валутния съюз се е увеличил с 0.2% на тримесечна и 5% на годишна база. Икономисти, анкетирани от Reuters, очакваха ръст от 0.3% за тримесечието. Европейската комисия прогнозира точно преди руската инвазия, че покачването ще бъде 0.3% на тримесечна база, така че предварителните данни на Евростат, ако бъдат потвърдени по-късно, ще покажат, че войната,
        <a href="https://www.capital.bg/biznes/promishlenost/2022/04/15/4335458_shok_s_cenite_na_metalite_zaradi_voinata_v_ukraina/">
         довела до скок на цените на суровините
        </a>
        , е намалила растежа с 0.1 пр. пункта.
       </p>
       <!-- Номер пагараф: 2 -->
       <p>
       </p>
       <ul>
        <li>
         <a href="https://www.capital.bg/politika_i_ikonomika/sviat/2022/04/28/4341196_ikonomikata_na_sasht_se_svi_za_pruv_put_ot_2020_g/" target="_blank">
          Икономиката на САЩ се сви за пръв път от 2020 г.
         </a>
        </li>
        <li>
         <a href="https://www.capital.bg/politika_i_ikonomika/sviat/2022/04/18/4337628_ikonomicheskiiat_rust_na_kitai_nadmina_prognozite_no/" target="_blank">
          Икономическият ръст на Китай надмина прогнозите, но блокадите тежат на перспективите
         </a>
        </li>
       </ul>
       <!-- Номер пагараф: 3 -->
       <p>
        Данните сочат, че ръстът на БВП в няколко от най-големите икономики в еврозоната рязко е намалял, което повишава опасенията от стагфлация, като цените на енергията и храните продължават да нарастват (виж карето). Икономиката на Франция е била в застой през първото тримесечие, тази на Италия се е свила, а на Испания е загубила темпо. Германия отчита слаб ръст от 0.2% спрямо предходните три месеца.
       </p>
       <!-- Номер пагараф: 4 -->
       <h3>
        Германия едва избегна рецесията
       </h3>
       <p>
        Германската икономика едва е избегнала рецесията в началото на годината, след като последните три месеца на миналата се сви. Сега отбелязва слаб ръст на тримесечна база, който е под очакванията, а на годишна база БВП се е покачил с 4%. Анализаторите вече понижиха очакванията си за ръста на БВП в най-голямата икономика в Европа на фона на високия инфлационен натиск и несигурността сред домакинствата и компаниите.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        Федералната статистическа агенция заяви, че разрастването на икономиката се дължи "главно" на по-високите инвестиции, докато търговията има отрицателно въздействие върху растежа. БВП все още е с 0.9% под нивото си преди пандемията през последното тримесечие на 2019 г. "Икономическите последици от войната в Украйна оказват нарастващо въздействие върху краткосрочното икономическо развитие от края на февруари", обясняват от агенцията.
       </p>
       <!-- Номер пагараф: 6 -->
       <p>
        <a href="https://www.capital.bg/politika_i_ikonomika/sviat/2022/04/26/4337709_es_podgotvia_inteligentni_sankcii_sreshtu_vnosa_na/">
         Налагането на ембарго върху руския внос на петрол от ЕС
        </a>
        , за което Берлин дава сигнали, че е готов да приеме, би могло да се превърне в голям риск за рецесия, ако доведе до ограничения върху енергопроизводителите и доставчиците на енергия, предупреди Германската централна банка. Друго предизвикателство е новата вълна от коронавирус в Китай, където в редица градове са наложени частични или пълни блокади, затрудняващи работата на веригите на доставки.
       </p>
       <!-- Номер пагараф: 7 -->
       <h3>
        Стагнация във Франция
       </h3>
       <p>
        Спадът в разходите на домакинствата е основната пречка за растежа във Франция, което показва, че продължаващите пандемични ограничения и по-високите цени на храните и енергията се отразяват на разходите на дребно и подкопават доверието на потребителите. Така икономическата активност е била в стагнация през първото тримесечие на 2022 г., като първата оценка показва нулев ръст на БВП.
       </p>
       <!-- Номер пагараф: 8 -->
       <p>
        В същото време инфлацията се е повишила до 5.4% през април от 5.1% през предходния месец. Това е най-високото ниво от 1997 г., въпреки че все още е под средната за еврозоната от 7.4%. Разочароващите данни за растежа са в противовес с представянето през последното тримесечие на миналата година, когато БВП нарасна с 0.8%, въпреки че втората по големина икономика в еврозоната получи по-щедри предизборни фискални стимули, а инфлацията е по-ниска от много от съседите й.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        Потреблението на френските домакинства съществено е намаляло през март, с 1.3% след преразгледаното към увеличение покачване с 0.9% през февруари. За една година потребителските разходи са се свили с 2.4%, като при храните спадът е с 6.9%, а при енергията - 1.3%.
       </p>
       <!-- Номер пагараф: 10 -->
       <p>
        Джесика Хиндс, икономист в Capital Economics, казва пред Financial Times, че макар тазгодишният спад на потребителските разходи да се дължи "отчасти на ограниченията заради Covid в началото на тримесечието, той също отразява нарастващите цени, свързани с войната в Украйна".
       </p>
       <!-- Номер пагараф: 11 -->
       <p>
        "Последното вероятно ще продължи и ще окаже допълнителен натиск върху новоизбрания президент Еманюел Макрон да предостави повече помощ на домакинствата", смята тя.
       </p>
       <!-- Номер пагараф: 12 -->
       <h3>
        Спад в Италия
       </h3>
       <p>
        Спадът на БВП на Италия с 0.2% оставя икономиката с 0.4% под нивата отпреди пандемията, според статистическата служба на страната. Свиването през първото тримесечие е в съответствие с очакванията на анализаторите.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <p>
        Рязкото забавяне на растежа в Испания се добавя към мрачните новини за европейската икономика от края на миналата седмица. БВП е нараснал с едва 0.3% на тримесечна база при 2.2% в края на миналата година, като това се дължи на въздействието на нарастващата инфлация и вълната от инфекции с Covid-19. Възстановяването в сектора на услугите не е могло да компенсира свиването на потреблението в четвъртата по големина икономика в Европа, която също се бори с най-високата инфлация от почти 40 години.
       </p>
       <!-- Номер пагараф: 14 -->
       <p>
        Слабото начало на годината от повечето водещи икономики в еврозоната показа, че блокът вероятно ще расте с по-слаб от очакваното темп и през второто тримесечие заради войната в Украйна и високата инфлация.
       </p>
       <!-- Номер пагараф: 15 -->
       <!-- Каре wide -->
       <div class="card newsbox-wide">
        <div class="card-body">
         <h3>
          Нов рекорд на инфлацията в еврозоната
         </h3>
         Инфлацията в еврозоната се повиши до нов рекорд, както се очакваше този месец, което ще усили натиска върху Европейската централна банка да започне да покачва лихвите. През април стойността на показателя е достигнала 7.5%, движена от постоянното нарастване на цените на енергията и храните, показват данните на Евростат. Въпреки че променливите енергийни разходи имат най-голям принос, темпът на енергийната инфлация всъщност намалява в сравнение с март, докато ръстът на цените на храните, услугите и неенергийните промишлени стоки се ускори допълнително, което предполага, че инфлацията става все по-широка.
         <br/>
         <br/>
         Базовата инфлация, от която са извадени нестабилните цени на енергията и храните, също скочи - от 3.2% през март до 3.9% през април. Това увеличава притесненията на ЕЦБ, че справянето с високата инфлация може да се окаже трудна задача. Почти сигурно на срещата си в началото на юни ЕЦБ ще намали допълнително подкрепата си за икономиката, дори ако войната в Украйна продължи да тежи на бизнес доверието и да доведе до свиване на БВП през второто тримесечие. Очакванията са вероятно през юли централната банка на еврозоната да сложи край на покупките на облигации и след това да обмисли повишаване на лихвите - вероятно през третото тримесечие и още веднъж преди края на годината. Голямото предизвикателство пред финансовата институция е, че дългосрочните инфлационни очаквания се покачват доста над целта на ЕЦБ от 2%, което показва намаляващо доверие в способността на банката да контролира цените.
        </div>
       </div>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
