<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/biznes/imoti/2022/04/11/4334234_godinata_zapochva_s_10_rust_na_imotnite_sdelki_v/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Годината започва с 10% ръст на сделките с имоти, в Несебър той е 100%, в София 9%
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Годината" class="img-fluid" src="https://img.capital.bg/shimg/zx952y526_4334233.jpg?v=1649428753"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        За първите три месеца на годината покупко-продажбите на имоти в страната са почти 49 хил., което е с 10.8% повече от 2021 г., когато те са малко над 44 хил. Така резултатите не само достигат тези от преди COVID-19, но и ги задминават. Сделките със сгради, идеални части от сгради и земи през същото тримесечие на 2019 г. са около 40 хил., а в пандемичната година падат до 37.7 хил. по данни на Агенцията по вписванията.
       </p>
       <!-- Номер пагараф: 2 -->
       <p>
        Очаквано София е на първо място по брой сделки, като в топ 10 се нареждат още "обичайните заподозрени" - Пловдив, Варна и Бургас, но един град прави впечатление със 104.6% скок на продажбите спрямо 2021 г. За първото тримесечие на 2022 г. в службата по вписванията в Несебър са изповядани 1438 сделки, докато година по-рано са 703. Градове в топ 10 с над 1000 сделки са още Стара Загора, Русе и Плевен, а Пазарджик и Велико Търново допълват клуба на първенците с по около 870 сделки за тримесечието.
       </p>
       <!-- Номер пагараф: 3 -->
       <h3>
        Второ първо тримесечие след COVID
       </h3>
       <p>
        Забавянето на растежа в страната до 10.8% в сравнение със 17% за периода от преходната година може да се обясни с много ниската база на първото тримесечие на 2020 г. Тогава страната се сблъска с COVID-19 и втората половина на март беше затворена. Плановете за ново жилище бяха замразени, макар впоследствие затварянето вкъщи да подтикна мнозина да потърсят по-голям имот или да купят, както преди това обмисляха. Януари - март на 2021 г. бяха по-различни, което обяснява и високия ръст.
       </p>
       <!-- Номер пагараф: 4 -->
       <p>
        Ако все пак приемем, че януари - март на 2020 г. е изкривен период и сравним миналата година със същия период на 2019 г., то ръстът през 2021 г. е 10.3%. При такава постановка може да говорим за устойчив растеж.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <script id="infogram_0_b87aee74-094c-45ed-b11a-88e57ff1c5ca" src="https://e.infogram.com/js/dist/embed.js?fze" type="text/javascript">
       </script>
       <!-- Номер пагараф: 6 -->
       <h3>
        София продължава да расте, но по-бавно
       </h3>
       <p>
        Сделките с имоти в столицата са 7268, което е с 8.8% повече от същия период на 2021 г.
       </p>
       <!-- Номер пагараф: 7 -->
       <p>
        Ако сравняваме 2021 г. с 2019 г., то ръстът миналата година е 18.5%, или 6683 към 5641 сделки, което говори за известно забавяне на активността в София. Тази година се усеща кризата с доставките, засегнала целия свят, но по-осезаемо повлия нахлуването на Русия в Украйна. Несигурността около войната и нарастващите цени на имотите вероятно плашат хората, макар страховете от инфлацията да ги подтикват да купуват.
       </p>
       <!-- The Modal -->
       <div class="lightboxModal">
        <div class="infobar">
         <div class="count">
         </div>
        </div>
        <div class="navigation">
        </div>
        <div class="content">
         <img/>
        </div>
       </div>
       <figure class="figure lightbox">
        <a href="https://img.capital.bg/shimg/zx1278_4334226.jpg">
         <img alt="Очаквано службата по вписвания с най-много изповядани сделки за първото тримесечие е тази в София" class="figure-img img-fluid" data-src="https://img.capital.bg/shimg/zx1278_4334226.jpg" src="https://img.capital.bg/shimg/zx860y484_4334226.jpg" title="Очаквано службата по вписвания с най-много изповядани сделки за първото тримесечие е тази в София"/>
        </a>
        <div class="figure-caption">
         Очаквано службата по вписвания с най-много изповядани сделки за първото тримесечие е тази в София
        </div>
        <div class="figure-caption">
         Фотограф:
			Георги Кожухаров
        </div>
       </figure>
       <!-- Номер пагараф: 8 -->
       <h3>
        Растежът не е вечен за Пловдив
       </h3>
       <p>
        За първите три месеца на годината в Пловдив са направени общо 3534 сделки, което е с 3% по-малко от предходната година. За сравнение - за януари - март 2021 г. увеличението спрямо същия период на 2019 г. с неговите 3004 сделки е 21.3%. Обяснение може да се потърси в бума за последното тримесечие на 2021 г., когато продажбите са 5716, или с около 38% повече от сега, и в пренасищането на местния пазар, което се усеща и в спада на броя на
        <a href="https://www.capital.bg/biznes/imoti/2022/02/12/4311525_stroitelstvoto_na_jilishta_v_stranata_bumti_osobeno_v/" target="_blank">
         издадените през цялата 2021 г. разрешителни за строеж.
        </a>
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <h3>
        Бронз за Варна и четвърто място за Бургас
       </h3>
       <p>
        Ако се върнем до 2015 г. назад, през първите три месеца на годината Варна и Бургас са задължително след София и Пловдив. След миналогодишния ръст от под процент тази година Варна бележи увеличение с 34.6%, което се равнява на 893 повече сделки в сравнение с първото тримесечие на 2021 г., когато те са 2578.
       </p>
       <!-- Номер пагараф: 10 -->
       <p>
        От януари до март 2022 г. в Бургас са изповядани двойно по-малко сделки от тези в северната морска столица, или 1679, което с точно 18% повече от първото тримесечие на 2021 г. За южночерноморския град това е увеличение, след като предходната година е отчетен ръст с 12.5%.
       </p>
       <!-- Номер пагараф: 11 -->
       <h3>
        (Не)лъжовен ръст за Несебър
       </h3>
       <p>
        Несебър за пръв път (поне за последните четири години) влиза в топ 10, като освен това се нарежда на пета позиция преди обичайните за средата на таблицата Стара Загора и Русе. Спрямо 2021 г. Службата по вписванията (СВ) в черноморския град отчита ръст със 104.6%. Предната година той е бил едва 15.8%, а година по-рано скромните 3.6%, когато за страната има среден спад с 5.8%.
       </p>
       <!-- Номер пагараф: 12 -->
       <p>
        Важно е да се отбележи, че в СВ - Несебър, се отчитат изповяданите сделки не само на града, но и на Равда, Слънчев бряг, Свети Влас и Обзор - все морски курорти и градчета, в които търсенето на ваканционни имоти е в подем не от вчера. От година-две купувачите на имоти по Черноморието са предимно българи, които инвестират спестяванията в недвижими имоти, преди цените им да се вдигнат още повече. За Добромир Ганев, който е председател на Национално сдружение "Недвижими имоти" (НСНИ) и управител на "Форос", влизането на Несебър в топ 5 не е изненада, тъй като службата по вписванията в черноморския град излиза на по-преден план по брой имотни сделки още в данните за миналата година. Справка в архива на Агенцията по вписванията обаче показва, че за първото тримесечие на годината назад до 2012 г. покупко-продажбите в СВ - Несебър, варират между 500 и 780, но те никога не са били колкото сега - 1438.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <p>
        Според Добромир Ганев войната в Украйна се отразява на имотния сектор в страната, но за момента единствено при наемите. За него повлияване върху продажбите от украински граждани ще има при евентуалното решение за дългосрочно установяване в България на част от тях. Справка в правителствения сайт Bulgaria for Ukraine показва, че статут на временна защита са получили над 45 хил. украинци (към 6 април).
       </p>
       <!-- Номер пагараф: 14 -->
       <p>
        Предлаганите имоти от Равда до Свети Влас в момента са малко и наблюдаваният скок януари - март се дължи по-скоро на изповядване пред нотариус на куп на сделки, осъществени през лятото и есента на 2021 г., коментира за "Капитал" Елена Тончева, главен брокер в "Явлена - Несебър", която има над пет години опит на пазара в Несебър и Поморие. В момента "търсене има, но имоти не", казва тя.
       </p>
       <!-- Номер пагараф: 15 -->
       <p>
        Освен българите, които започнаха да купуват имоти по Черноморието миналата година, все още има и чужденци, които проявяват интерес, каза Тончева. В тяхната агенция има клиенти от не толкова популярни за българския имотен пазар страни като Франция, Италия, Чехия, Словакия. Клиентите от Чехия купуват по повече от един имот с цел инвестиция и възнамеряват да ги отдават под наем на по-късен етап. На въпроса защо са избрали България отговаря, че тук все още цените са по-ниски от Западна и Централна Европа, макар и за последните две години да са се покачили с почти 50%. Дори при разговори със строители във Влас е станало ясно, че масово свободните имоти там са изкупени от чужденци още в начален стадий на строеж.
       </p>
       <!-- Номер пагараф: 16 -->
       <p>
        Що се отнася до възможността за повлияване на пазара на имоти от украинци, тя казва, че те само правят огледи, но не купуват. Засега не смята, че ще са фактор.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 17 -->
       <!-- Каре wide -->
       <div class="card newsbox-wide">
        <div class="card-body">
         <strong>
          НСИ: Жилищата в страната поскъпват с 9.4%
         </strong>
         <br/>
         <br/>
         Жилищата в страната поскъпват средно с 9.4% през последното тримесечие на 2021 г. в сравнение със същия период на 2020 г. Това сочат данните за индексите на цените на жилищата, които Националният статистически институт обяви в края на март.
         <br/>
         <br/>
         Увеличението през октомври - декември 2021 г. спрямо предходното тримесечие е 2.4%.
         <br/>
         <br/>
         От големите градове най-значимо е поскъпването във Варна, където цените се вдигат нагоре с 10.8%. Следва Пловдив с 9.5% и едва тогава се нарежда София с 9.1%. На четвърта позиция е Бургас с 9%, а с 8.8% следват Стара Загора и Русе.
         <br/>
         <br/>
         Интересен е фактът, че старите жилища поскъпват повече от новите. На годишна база през последното тримесечие на 2021 г. поскъпването е 8.4% за новото строителство и 10% за съществуващото.
         <br/>
         <br/>
         В Града под тепетата увеличението на съществуващите апартаменти е с цели 13.2%, в Бургас - с 13%, а в Стара Загора и Русе - съответно с 10.7% и с 9.5%.
        </div>
       </div>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
