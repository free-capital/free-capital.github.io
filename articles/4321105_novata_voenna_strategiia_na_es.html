<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/politika_i_ikonomika/sviat/2022/03/15/4321105_novata_voenna_strategiia_na_es/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Европа учи "езика на силата"
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Европа" class="img-fluid" src="https://img.capital.bg/shimg/zx952y526_4324107.jpg?v=1647332908"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Искаме или не, т.нар. "твърда сила" се завърна с гръм и трясък на Стария континент в последната седмица на февруари. Една от целите на настоящото френско председателство на съвета на ЕС според президента Еманюел Макрон ще бъде "преминаване от Европа на сътрудничество вътре в нашите граници към мощна Европа в света, напълно суверенна, свободна да прави своя избор и да бъде господар на съдбата си". По-конкретно в областта на отбраната това означава "научаване на езика на силата", казва върховния представител на ЕС за външната политика Жозеп Борел.
       </p>
       <!-- Номер пагараф: 2 -->
       <p>
        Още през ноември миналата година ЕС предложи своя вариант за военна стратегия, нар. "Стратегически компас". Няколко месеца по-късно, когато неочаквано "войната отново се завърна в Европа" (по думите на председателя на ЕК Урсула фон дер Лайен), предложението влиза на масата на преговорите, но държавите са по-обединени и готови за конкретни действия. Европейската служба за външна дейност (ЕСВД) изпрати новия вариант на Стратегическия компас на страните, а крайното решение от лидерите на страните се очаква до края на март.
       </p>
       <!-- Номер пагараф: 3 -->
       <p>
        "Стратегическият компас на блока - първата му Бяла книга за отбраната - ще бъде ключов резултат от френското председателство. Някои може да твърдят, че единственият начин лидерите на ЕС да говорят за предприемане на действия е като публикуват нов документ. Но Стратегическият компас залага твърди ангажименти, а не само обещания", казват от американския тинк-танк Atlantic Council в свой анализ.
       </p>
       <!-- Номер пагараф: 4 -->
       <h3>
        Какво ще съдържа новата военна стратегия на ЕС
       </h3>
       <p>
        Фокусът в новия документ е върху Русия, обявявайки действията на Москва в Украйна за "непредизвикани и необосновани". Споменава се още военната агресия на Русия в Грузия през 2008 г., незаконното анексиране на Крим през 2014 г. и подкрепата на въоръжени сепаратистки групи в отцепилия се регион Донбас на Украйна. Допълнително се отбелязва заплахата заради готовността на Русия "за използване на най-високо ниво на военна сила, независимо от правни или хуманитарни съображения, съчетано с хибридни тактики, кибератаки и манипулиране и намеса на чужда информация, енергийна принуда и агресивна ядрена реторика".
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        Обръща се внимание на териториалната цялост и неприкосновеност на страните в Източна Европа, като за първи път се дава възможност на ЕС за съдействие и "повишаване на отбранителните им способности в момент на криза". Съгласно новите планове за тази цел съюзът ще използва "Европейския механизъм на подкрепа на мира" (EPF) с бюджет до 5 млрд. евро, който ще позволява предоставяне и на военна помощ.
       </p>
       <!-- Номер пагараф: 6 -->
       <p>
        Конкретно за Украйна пакетът включва: мярка за помощ в подкрепа на украинските въоръжени сили на стойност 50 млн. евро и мярка за помощ за доставка на смъртоносни оръжия, военна техника и платформи, предназначени за украинските въоръжени сили на стойност 450 млн. евро. Втората мярка се определя като безпрецедентна, тъй като за първи път ЕС ще предоставя въоръжения за партньорска държава. Целта на мярката е да се подпомогнат Украинските въоръжени сили, които са успели да окажат съпротива на руската инвазия и се нуждаят от допълнителни въоръжения, коментираха от Министерството на отбраната (МО) за "Капитал".
       </p>
       <!-- Номер пагараф: 7 -->
       <p>
        Специално внимание е обърнато и на партньорските отношения на ЕС с Г-7, НАТО и ООН (включително с конкретни държави като САЩ, Япония, Канада и Норвегия).
       </p>
       <!-- Номер пагараф: 8 -->
       <h3>
        Защо е важно за България
       </h3>
       <p>
        Предвидените цели за "увеличени и подобрени разходи за отбрана" до средата на 2022 г. (в координация между държавите членки и ЕС) се очаква да бъдат подкрепени и от допълнителни стимули за съвместни инвестиции. Европейската комисия наскоро предложи данъчни облекчения за европейски проекти за въоръжение, като обмисля и премахването на ДДС при закупуване на отбранително оборудване, произведено в Европа.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        "Основното послание в третия ревизиран проект на Стратегическия компас по отношение на инвестициите в отбраната е за увеличаване на разходите в посока изграждане на отбранителни способности на Съюза и за изпълнение на проектите по Постоянното структурирано сътрудничество в областта на отбраната (PESCO). Увеличаването на разходите за отбрана се очаква да бъде ангажимент на държавите членки.", казват от МО. Съгласно Отбранителния пакет на ЕК се поощрява съвместното придобиване и изграждане на отбранителни способности на ЕС и сътрудничеството в областта на иновациите и изследванията чрез осигуряване на частично финансиране от Европейския фонд за отбрана. България, като участник, ще получи частично финансиране от ЕК за тези конкретни проекти.
       </p>
       <!-- Номер пагараф: 10 -->
       <p>
        Централно място в Стратегическия компас заема и изграждането на "транспортна инфраструктура с двойна употреба в трансевропейската транспортна мрежа, за да се насърчи бързото и безпроблемно движение на военен персонал, материали и оборудване за оперативни разгръщания и учения, работещи в тясно сътрудничество с НАТО и други партньори". Очаква се до края на 2022 г. ЕС също да започне да анализира капацитета на транспортната си инфраструктура за поддържане на широкомащабни движения в кратък срок и да подобри и хармонизира трансграничните процедури в рамките на съюза до 2025 г..
       </p>
       <!-- Номер пагараф: 11 -->
       <h3>
        Кои въпроси остават нерешени
       </h3>
       <p>
        Войната на Русия в Украйна отново отвори дебата и за укрепване на Общата политика за сигурност и отбрана на Европейския съюз (ОПСО). Европейският парламент вече прие резолюции, призоваващи за по-амбициозна ОПСО за противодействие на заплахи като тероризъм, кибератаки, използване на миграцията за политически цели и чужда намеса. Основният въпрос обаче за евентуална обща войска остава отворен, както в Стратегическия компас, така и в новите предложения за ОПСО.
       </p>
       <!-- Номер пагараф: 12 -->
       <p>
        "Армия на ЕС няма да се случи в обозримо бъдеще", каза австрийският канцлер Карл Нехамер след срещата на върха на лидерите на ЕС във Версай в петък.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <p>
        Коментарите от българското министерство на отбраната бяха в същата посока: "От първия до третия, последен, проект на Стратегическия компас не се предвижда създаване на обща европейска армия. ЕС обаче си поставя за цел да увеличи капацитета на гражданските и военните мисии и операции, да им осигури гъвкави мандати, бърз процес на вземане на решение и по-голяма финансова солидарност."
       </p>
       <!-- Номер пагараф: 14 -->
       <p>
        Държавите в ЕС се обединиха около идеята за създаване на Капацитет за бързо развръщане, което означава, че ЕС трябва да бъде готов да действа скоростно и решително при възникване на кризи, по възможност заедно с партньори, а при необходимост - и самостоятелно. Капацитетът за бързо развръщане ще се състои от отделни модули. Идеята е той да надгради, но не и да замени изцяло досега съществуващите бойни групи на ЕС.
       </p>
       <!-- Номер пагараф: 15 -->
       <p>
        Според дипломатическата служба на ЕС (ЕСВД), съставяща предложението за Стратегическия компас, до 2025 г., ще трябва да можем "бързо да разгърнем европейски модулни сили от до 5000 войници, включително със сухопътни, въздушни и морски компоненти". За крайния вариант да документа обаче е необходимо съгласие на всички държави членки.
       </p>
       <!-- Номер пагараф: 16 -->
       <p>
        Предвижда се също така укрепване на структурата за командване и управление, по-конкретно Звеното за военно планиране и провеждане на мисии и операции на ЕС, както и увеличаване на готовността за действие чрез редовни учения на терен. За целите на засилване на способностите на Съюза за управление на кризи се предвижда още увеличаване на разузнавателния капацитет на ЕС, създаване на Инструментариум на ЕС за борба с хибридните заплахи, актуализиране на политиката на ЕС за киберотбрана, засилване на действията на ЕС в морското пространство, разработване на Стратегия на ЕС за сигурност и отбрана в космоса, казват още от българското Министерство на отбраната.
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
