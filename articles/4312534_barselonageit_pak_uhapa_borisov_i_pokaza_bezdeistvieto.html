<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/politika_i_ikonomika/pravo/2022/02/15/4312534_barselonageit_pak_uhapa_borisov_i_pokaza_bezdeistvieto/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-7">
      "Барселонагейт" пак ухапа Борисов и показа бездействието на прокуратурата (oбновена)
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="През" class="img-fluid" libe="" src="https://img.capital.bg/shimg/zx952y526_4313390.jpg?v=1645098309"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-6">
       <!-- Номер пагараф: 1 -->
       <p>
        Повече от две години българското общество, както и европейските партньори в Брюксел чакат от прокуратурата информация какво става с т.нар. случай "Барселонагейт". Разследването по съмнение за пране на пари бе започнато първо от испанската полиция, след като бе сезирана с информация за луксозния живот на българката Борислава Йовчева в Барселона, поддържан с неясни по произход средства, и "предположението", че се дължи на интимната й връзка с бившия премиер Бойко Борисов. А Борисов също няма легални доходи, с които да осигури подобен стандарт.
       </p>
       <!-- Номер пагараф: 2 -->
       <h3>
        Оправданието с испанските власти свърши
       </h3>
       <p>
        Две години прокуратурата залъгваше публиката в България за разследването по случая с уклончивите обяснения, че чака информация от испанските власти, която все не идва. Последно в края на януари т.г. при изслушването на главния прокурор Иван Гешев от комисията LIBE към Европейския парламент той отговори на въпроси на евродепутати, че разследването за къщата в Барселона буксува, защото испанската полиция не е отговорила на запитвания на българската прокуратура.
       </p>
       <!-- Номер пагараф: 3 -->
       <p>
        До началото на тази седмица, когато стана известно, че по искане на български служби в рамките на изпълнителната власт каталунската полиция е изпратила 26-страничен доклад с констатации за предполагаемо престъпление - международно пране на пари на стойност над 5 милиона евро. В него в почти прав текст се казва, че именно бившият премиер Борисов е обединяващото звено между всички лица, замесени в установената бизнес мрежа в Испания, благодарение на която бившата "Мис Бикини" Борислава Йовчева, "предполагаема любовница на Борисов", живее в луксозна къща в Барселона, кара бяло Porshe MAGAN и управлява луксозен бутик в централната търговска част на Барселона. Къщата е закупена за около 3 млн. евро през март 2013 г., когато дъщерята на Йовчева е на по-малко от година, става ясно от документа.
       </p>
       <!-- Номер пагараф: 4 -->
       <p>
        Новината за доклада предизвика силно вълнение и неприятна изненада както за Борисов и ГЕРБ, така, изглежда, и за спецпрокуратурата. Бившите управляващи се опитаха да го омаловажат, а Борисов го нарече притоплена манджа от медийни публикации, която се вади, за да се затулят фактите около кризите пред управлението. Други поставиха под съмнение неговата автентичност. Зам.-председателят на ГЕРБ Даниел Митов пък направо заяви пред БНТ, че испанската прокуратура още миналата година е отказала да образува каквото и да е производство по тази тема, защото е преценила, че няма никакво пране на пари. В сряда обаче Елена Йончева, която е член на комисията LIBE, припомни отговора на главния прокурор на Прокуратурата за борба с корупцията и организираната престъпност на Испания Алехандро Лузон Кановас, изпратен още през юли м.г., че разследването в Испания по случая "Барселонагейт" не е прекратено, а е прехвърлено на българската прокуратура по компетентност. Това е направено, за да се избегне дублиране на разследването по случая.
       </p>
       <!-- The Modal -->
       <div class="lightboxModal">
        <div class="infobar">
         <div class="count">
         </div>
        </div>
        <div class="navigation">
        </div>
        <div class="content">
         <img/>
        </div>
       </div>
       <figure class="figure lightbox">
        <a href="https://img.capital.bg/shimg/zx1278_4312604.jpg">
         <img alt='Бившият премиер Бойко Борисов определи информацията за доклада на каталунската полиция като "притоплена манджа", опит за шантаж и начин да се отклони общественото внимание от кризите в държавата. Той отрече да притежава къща в Барселона, макар че никой не е твърдял подобно нещо. Междувременно стана известно, че официалният собственик на къщата в Барселона, Александър Чаушев, бивш директор на "Лукойл", е продал имота на испански бизнесмен за 1.745 млн. евро.' class="figure-img img-fluid" data-src="https://img.capital.bg/shimg/zx1278_4312604.jpg" src="https://img.capital.bg/shimg/zx860y484_4312604.jpg" title='Бившият премиер Бойко Борисов определи информацията за доклада на каталунската полиция като "притоплена манджа", опит за шантаж и начин да се отклони общественото внимание от кризите в държавата. Той отрече да притежава къща в Барселона, макар че никой не е твърдял подобно нещо. Междувременно стана известно, че официалният собственик на къщата в Барселона, Александър Чаушев, бивш директор на "Лукойл", е продал имота на испански бизнесмен за 1.745 млн. евро.'/>
        </a>
        <div class="figure-caption">
         Бившият премиер Бойко Борисов определи информацията за доклада на каталунската полиция като "притоплена манджа", опит за шантаж и начин да се отклони общественото внимание от кризите в държавата. Той отрече да притежава къща в Барселона, макар че никой не е твърдял подобно нещо. Междувременно стана известно, че официалният собственик на къщата в Барселона, Александър Чаушев, бивш директор на "Лукойл", е продал имота на испански бизнесмен за 1.745 млн. евро.
        </div>
        <div class="figure-caption">
         Фотограф:
			Надежда Чипева
        </div>
       </figure>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-6 offset-lg-2">
       <!-- Номер пагараф: 5 -->
       <p>
        И изненадващо във вторник ръководството на спецпрокуратурата свика специален брифинг, на който обяви, че предишния ден, 14 февруари, и прокуратурата също е получила информация от испанските власти в обем от 219 страници за "Барселонагейт". По случая са били изпратени две европейски заповеди за разследване (ЕЗР) до Испания през Евроджъст и точно в деня, в който стана известно за доклада на испанската полиция до българската служба, бил получен и отговорът по едната от тези поръчки. Отговорът по другата се чака, уточни говорителят на спецпрокуратурата Христо Кръстев, който няколко пъти акцентира, че ще трябва доста време, за да се преведат над 200 страници от испански, а после да се анализира информацията.
       </p>
       <!-- Номер пагараф: 6 -->
       <p>
        Валентина Маджарова, ръководител на спецпрокуратурата, пък обяви, че е поискала обяснение от ДАНС и МВР защо изобщо са искали информация от испанците за "Барселонагейт", след като разследването се води от прокуратурата. От брифинга не стана ясно обаче кога специализираната прокуратура е изпратила на испанците ЕЗР, че да получи отговор чак сега. Важна подробност, защото се оказва, че по искането на българските служби испанците са реагирали за около месец и половина - информацията е поискана през декември м.г., а каталунската полиция я е изпратила на 28 януари. Междувременно в четвъртък в. "Сега" публикува отговор на говорителя Христо Кръстев, според който двете ЕЗР са били изпратени едва в края на м.г. - през октомври и декември, т.е. повече от година след започването на разследването у нас.
       </p>
       <!-- Номер пагараф: 7 -->
       <p>
        На въпроса на какво основание български служби, различни от прокуратурата, са изискали информация от Испания вътрешният министър Бойко Рашков отговаря: "На законно основание." "Има достатъчно правни норми, които дават основание да се търси съдействие и от чужди служби", казва той пред "Капитал".
       </p>
       <!-- Номер пагараф: 8 -->
       <!-- Каре wide -->
       <div class="card newsbox-wide">
        <div class="card-body">
         <strong>
          Бойко Рашков: Прокуратурата умишлено крие информация
         </strong>
         <br/>
         <br/>
         <div class="clearfix">
         </div>
         <!-- The Modal -->
         <div class="lightboxModal">
          <div class="infobar">
           <div class="count">
           </div>
          </div>
          <div class="navigation">
          </div>
          <div class="content">
           <img/>
          </div>
         </div>
         <figure class="figure float-right lightbox">
          <a href="https://img.capital.bg/shimg/zx1278_4313347.jpg">
           <img alt="" class="figure-img img-fluid" data-src="https://img.capital.bg/shimg/zx1278_4313347.jpg" src="https://img.capital.bg/shimg/zx160y160_4313347.jpg" title=""/>
          </a>
         </figure>
         <em>
          "И в закона за ДАНС, и в Закона за МВР има достатъчно правни норми, които дават основание да се търси съдействие и от чужди служби, когато ние не можем сами да съберем необходимата информация. Никой не е длъжен да знае образувала ли е прокуратурата досъдебно производство преди две години или не - след като и самата прокуратура крие този факт. Тя умишлено скрива от обществото разследван ли е този случай и до какви резултати е стигнала за две години.
          <br/>
          <br/>
          Много е странно съвпадението на времето, в което е получена информацията от каталунската полиция тук, в България, и другата информация в обем от над 200 страници, за която самата прокуратура твърди, че била получена в понеделник. Аз изразявам съмнение дали тази информация не е известна на българската прокуратура много отдавна, но предвид че засяга името на бившия премиер Борисов, тя, нашата прокуратура, както и в други случаи (шкафчето с пачки евро и кюлчета злато, изтеклите телефонни разговори на Борисов, включително с цинични изрази и към европейски лидери, и към председателя на парламента и др.) прави всичко възможно разследването да стигне до пълно фиаско. Апелирам към българската прокуратура да излезе с пълна информация пред българското общество и да каже какво е установила до този момент. А не да се интересува какво са установили други служби.
          <br/>
          <br/>
          Другата странност, която отбелязах тези дни, е във връзка със списъка, предаден от премиера на главния прокурор. Вместо главният прокурор да отговори, той незабавно е изпратил този списък в МВР с искане да се предостави информация за всяко едно от лицата в него и със срок до края на седмицата. Възниква въпросът знае ли например главният прокурор, че делото срещу Васил Божков е образувано и разследвано само от прокуратурата и прокуратурата е повдигнала 18 или 19 обвинения срещу Божков, които съобщаваше почти ежедневно в медиите. И когато главният прокурор пита какви материали има в МВР във връзка с Васил Божков, не е ли по-лесно да си отвори папките по това дело и да прочете какво има в него."
         </em>
        </div>
       </div>
      </div>
      <div class="story-content col-12 col-lg-6 offset-lg-2">
       <!-- Номер пагараф: 9 -->
       <h3>
        Скандалът не приключва
       </h3>
       <p>
        Всичко това се случва повече от шест години след като през 2016 г. за пръв път в публичното пространство излезе информацията за купена от Борисов луксозна къща като подарък за неизвестна дама - от прословутите записи на разговорите между съдийките Владимира Янева и Румяна Ченалова и адвокат Момчил Мондешки. През 2018 г. на страницата на facebook групата "Да спрем разграбването на България" се появиха
        <a href="https://www.capital.bg/politika_i_ikonomika/bulgaria/2018/07/11/3280410_do_barselona_i_nazad/">
         видеоматериали
        </a>
        за сюжета около къщата, в която живее Борислава Йовчева, и която заедно с баща си Георги Йовчев през 2012 и 2013 г. изведнъж стават управители на две фирми в Барселона, захранвани със средства от близки до ГЕРБ лица - директно или през офшорки. Едното от тези дружества придобива къщата, в която Йовчева живее заедно с дъщеря си, баща си и майка си, а другото - луксозния бутик и поршето.
       </p>
       <!-- Номер пагараф: 10 -->
       <p>
        Скандалът обаче избухна с пълна сила в началото на 2020 г., след като в испанския вестник El Periódico излезе обширен материал на челно място, озаглавен
        <a href="https://www.elperiodico.com/es/politica/20200221/primer-ministro-bulgaria-mossos-investigacion-blanqueo-7848274">
         "
         <em>
          Разследване за пране на пари в Барселона сочи към премиер-министъра на България
         </em>
         "
        </a>
        , заедно със снимките на Борисов, в който се потвърждава, че каталунската полиция разследва случая, на който българската прокуратура не обърна внимание.
       </p>
       <!-- Номер пагараф: 11 -->
       <p>
        Сега докладът, получен от българските служби, потвърждава, че разследването на испанската полиция е започнало след два сигнала, получени по електронна поща през 2019 г. от гражданската организация БОЕЦ.
       </p>
       <!-- Номер пагараф: 12 -->
       <p>
        От доклада става ясно, че след като е била сезирана със сигналите на БОЕЦ, полицията в Испания е извършила редица действия за изясняване на казуса в няколко направления. На първо място испанските власти са направили пълна проверка и икономически анализ на двете фирми, управлявани от Борислава Йовчева и баща й в Барселона; на всички транзакции, свързани със създаването и покупката на луксозната къща и бутик в каталунската столица; както и на тези след продажбата на къщата. Установени са индикации за наличието на бизнес мрежа от свързани лица, в рамките на която постъпилите в Испания средства са минали през подставени лица и фирми, за да стигнат до фирмите, контролирани от Борислава Георгиева Йовчева - "предполагаема любовница на министър-председателя на Р. България", и нейния баща Георги Станков Йовчев.Изследвани са публичните информации от открити източници за настоящите и бивши известни контакти на премиера Борисов с различни лица от легалния и полулегален бизнес и са съпоставени с известните факти около трансферите във фирмите, управлявани от Йовчева и баща й. На тази база се прави изводът, че двете дружества, които те контролират, са захранвани от близки до Борисов лица. (
        <em>
         Повече за бизнесмрежата в Испания и връзките между главните действащи лица
         <a href="https://www.capital.bg/politika_i_ikonomika/bulgaria/2022/02/17/4313209_barselonskite_tigri/">
          вижте в текста "Барселонските тигри"
         </a>
        </em>
        )
       </p>
      </div>
      <div class="story-content col-12 col-lg-6 offset-lg-2">
       <!-- Номер пагараф: 13 -->
       <p>
        Паралелно с това каталунската полиция е осъществила полицейско наблюдение на къщата и бутика, в които те се подвизават, и е установила, че в дома живеят само манекенката, дъщеря й Ема Бориславова Йовчева, родена през 2012 г., майката и бащата на Йовчева. Като единствен настойник на момичето е посочена неговата майка. Според информацията в доклада към момента Йовчева живее с дъщеря си най-вероятно Рим, а не в Дубай, каквато неофициална информация имаше за местонахождението й след разкритията и спешната продажба на къщата и бутика в Барселона.
       </p>
       <!-- Номер пагараф: 14 -->
       <p>
        Същественото от гледна точка на обществения интерес по случая са заключенията в доклада на каталунската полиция, че има публични данни в открити източници, според които направените две значителни инвестиции в имоти в Испания на обща стойност 5 млн. евро могат да идват от недекларирани средства от висши служители на българското правителство, включително министър-председателя Бойко Борисов.
        <em>
         "Разследващият екип смята, че подадената в жалбата информация е вярна, тъй като има доказателства за множество индикатори, следващи от корпоративни транзакции, които са свързани и могат да конструират предполагаемо престъпление международно пране на пари, възлизащо на стойност над 5 милиона евро."
        </em>
       </p>
       <!-- Номер пагараф: 15 -->
       <p>
        И още: установените факти
        <em>
         "сочат възможни нередности в операциите, наблюдавани до момента в Испания, които биха свързали министър-председателя (бившия - бел. ред.) на България с различните лица, замесени в схемата, разследвана от този екип, и които, ако бъдат потвърдени, ще съставляват предполагаемо престъпление международно пране на пари на стойност над 5 млн. евро"
        </em>
        .
       </p>
       <!-- Номер пагараф: 16 -->
       <p>
        "От събраната информация и проведените разследвания може да се заподозре връзка между Борислава Йовчева и малолетната и българските средства, свързани с Борисов", се казва още в доклада, в който на няколко места се сочи, че няма данни за легален произход на голяма част от средствата, вложени в капитала на фирмите.
       </p>
      </div>
      <div class="story-content col-12 col-lg-6 offset-lg-2">
       <!-- Номер пагараф: 17 -->
       <h3>
        Прокурорски чадър
       </h3>
       <p>
        Този случай е поредното доказателство как прокуратурата се използва за чадър над Борисов, бившите управляващи и целия кръг около тях. Както и за това, че при сегашното състояние на българската прокуратура единствено външни институции могат да провокират и поддържат сериозно разследване на вътрешната корупция - било през санкциите "Магнитски", които станаха причина депутатът от ДПС Делян Пеевски да се освободи от фирми и имоти, а партията му да се опита да изземе лидерството по премахването на златните паспорти, било през Европейската прокуратура на Лаура Кьовеши, която наскоро вкара първото си българско разследване в съда само за два месеца от ареста на обвиняемия.
       </p>
       <!-- Номер пагараф: 18 -->
       <p>
        Говорителят на спецпрокуратурата Христо Кръстев каза във вторник, че над 90% от действията по разследването на "Барселонагейт" са извършени, разпитани са всички свидетели, включително и Борисов, Борислава Йовчева и баща й, направени са експертизи, разкриване на банкова тайна и др. И въпреки този голям напредък прокуратурата все още не била в състояние да каже дали има данни за престъпление в случая. За целта трябвало да се преведат както 219-те страници от испански, получени в резултат на европейската заповед за разследване, така и докладът на каталунската полиция, предоставен от МВР на английски. От тях щяло да стане ясно какво още трябва да се направи.
       </p>
       <!-- Номер пагараф: 19 -->
       <p>
        Сигурното, е че въпросите около "Барселонагейт" трудно ще бъдат заметени под килима.
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
