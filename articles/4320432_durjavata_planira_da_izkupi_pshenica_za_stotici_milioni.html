<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/biznes/zemedelie/2022/03/06/4320432_durjavata_planira_da_izkupi_pshenica_za_stotici_milioni/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Държавата планира да изкупи пшеница за стотици милиони
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Държавата" class="img-fluid" src="https://img.capital.bg/shimg/zx952y526_4320433.jpg?v=1646571287"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Държавата ще влезе на пазара на зърно и ще изкупи от българските производители около 1.5 млн. тона пшeница за гарантиране на нуждите на населението за година напред. Това необичайно решение е било съгласувано на заседание на Консултативния съвет по зърното в петък между премиера и министри и представители на бранша. То идва на фона на войната и очакванията за възможни трусове на зърнения пазар, тъй като Украйна и Русия произвеждат около 30% от пшеницата в световен мащаб. Първите ефекти вече са факт -
        <a href="https://www.capital.bg/biznes/pazari/2022/03/02/4319020_cenata_na_pshenicata_doblijava_absoljutniia_si_rekord/" target="_blank">
         цената на пшеницата на борсите през седмицата отчете рекорди
        </a>
        заради несигурността. По-продължителна война обаче може
        <a href="https://www.capital.bg/biznes/zemedelie/2022/03/01/4318493_zurnobiznesut_i_voinata_ceni_nagore_vuzmojna_lipsa_na/" target="_blank">
         да влоши ситуацията значително и да създаде реален недостиг
        </a>
        .
       </p>
       <!-- Номер пагараф: 2 -->
       <p>
        Какъв ще е механизмът, по който държавата ще купува зърното, е още неизвестно и по въпроса има формирана работна група в земеделското министерство. Това вероятно ще се случи през държавния резерв, който принципно поддържа известни количества зърно в складове - за два месеца. Възможно е обаче до набавяне на нужните количества да бъде наложен временна забрана за износ на зърно от страната.
       </p>
       <!-- Номер пагараф: 3 -->
       <p>
        Възпирането на износа, логично, не се подкрепя от търговци и зърнопроизводители. Те твърдят, че в последната седмица всъщност неофициално се случва точно това - кораби, натоварени със зърно за износ, биват възпирани от митническите власти с формални причини. Правителството пък отрича да е давало такива разпоредби.
       </p>
       <!-- Номер пагараф: 4 -->
       <p>
        Операцията по държавната покупка ще бъде много скъпо начинание. Първо, цената през последните дни рязко се покачва, но дори и да се вземат стари нива от преди войната в Украйна, за 1.5 млн. тона хлебна пшеница (по 500 - 600 лв. на тон) видимо ще са нужни между половин и един милиард лева от бюджета, като голям разход ще има и по складирането.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <h3>
        Днес има, утре няма
       </h3>
       <p>
        Последният земеделски сезон бе повече от щедър за зърнопроизводителите. През миналото лято реколтата от пшеница по официални данни бе малко над 7 млн. тона и бе обявена за най-добрата от 2017 г. насам. По думите на председателя на Националната асоциация на зърнопроизводителите (НАЗ) Костадин Костадинов в складовете на производители и търговци в страната има налични 3 млн. т хлебно зърно, а до момента са изнесени 4 млн. т. "В момента в България има достатъчно количество зърно, за да бъде обезпечена страната ни за следващите две години. След три месеца се очаква и новата реколта от пшеница, за която е необходимо да се освободят складови вместимости", коментира той пред медии след заседанието на Консултативния съвет миналата седмица. От агроведомството също потвърдиха, че в момента в складовете в страната има пшеница за две години.
       </p>
       <!-- Номер пагараф: 6 -->
       <p>
        Проблемът е, че ситуацията може много бързо да се промени. В резултат на военната инвазия в Украйна миналата седмица имаше рязко покачване на борсовите цени и естественият интерес на търговците е да продават. По данни на НАЗ, както и според източници на пазара, българска пшеница на новите високи цени все още не е договаряна, като известен задържащ фактор е повишеният риск за корабоплаването в Черно море заради войната. Неизбежно обаче повишението на цените на пазара в някакъв момент ще се отрази и на търговията в Черноморския регион, особено ако Русия и Украйна имат започнат да изпитват известни затруднения с доставките - тогава очакванията ще са зърно от България и Румъния да компенсира част от потенциално липсващите количества.
       </p>
       <!-- Номер пагараф: 7 -->
       <p>
        "Трябва да се подготвим за най-лошия сценарий. Имаме зърно за две години в страната, а държавният резерв има запаси от пшеница за 60 дни. Имаме ресурсите сега да купим пшеница, вместо да изнасяме цялата реколта и да се чудим през септември откъде да купуваме и на какви цени", каза финансовият министър Асен Василев пред БНТ в петък вечер. Информацията за количествата зърно, поддържани от държавния резерв, традиционно не е публично достояние (
        <em>
         сайтът на институцията дори не работи, поне от петък насам - бел. авт.).
        </em>
        Ако годишните нужди на вътрешния пазар са около 1.5 млн. тона, запаси за 60 дни би означавало около 250 хил. тона.
       </p>
       <!-- Номер пагараф: 8 -->
       <h3>
        (Ще) има ли забрана за износа
       </h3>
       <p>
        Според източници от бранша обаче зърнопроизводителите са били информирани, че докато държавата не изкупи въпросните 1.5 млн. тона пшеница, износът може да бъде ограничен. От петък забрана е факт в Унгария например.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        Зърнопроизводители твърдят, че неофициално износът на зърно е блокиран и в България през последната седмица, като поне два кораба били възпрени от митническите власти на българските пристанища чрез административни спънки като бавене на обработката на документите за износ. От секторната асоциацията през седмицата публикуваха и декларация, в която се противопоставят "на нарушаването на изконни европейски принципи за правото на свободно движение на стоки, като твърдят, че "спирането на износа на зърно ще доведе до неплатежоспособност на сектора", чиито производствени разходи са се почти удвоили заради високите цени на торове, горива, семена, препарати за защита и др. Това според тях поставя под риск и производствения потенциал на следващите реколти.
       </p>
       <!-- Номер пагараф: 10 -->
       <p>
        От агроминистерството официално отговориха, че нито министърът на земеделието е искал забрана на износа или блокирането на товари и кораби, нито пък в министерството е получавана информация за подобно искане от друга държавна институция.
       </p>
       <!-- Номер пагараф: 11 -->
       <p>
        На провелия се на 2 март Съвет по земеделие и рибарство към ЕС обаче министър Иван Иванов е цитиран да казва, че ако Русия и Украйна не успеят да участват в обявяваните всеки месец държавни търгове от Египет, Алжир, Турция, Саудитска Арабия и др., това неминуемо ще доведе до повишено търсене на зърно от ЕС. Затова при най-песимистичен вариант България смята, че "следва да се предприемат мерки за спиране на експорта за определен период от време на някои основни суровини от ЕС към трети страни (с изключение на Украйна), както е предвидено в член 5 от глава "Защитни мерки" на Регламент №479 от 2015 на ЕП и на Съвета относно общите правила за износ".
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
