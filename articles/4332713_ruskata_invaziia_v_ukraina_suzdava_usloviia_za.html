<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/politika_i_ikonomika/sviat/2022/04/05/4332713_ruskata_invaziia_v_ukraina_suzdava_usloviia_za/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Руската инвазия в Украйна създава условия за "перфектна буря" в земеделието
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Руската" class="img-fluid" src="https://img.capital.bg/shimg/zx952y526_4332717.jpg?v=1649142934"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Нахлуването на Русия в Украйна заплашва да предизвика глобална продоволствена криза, тъй като затрудненията със засяването на земеделски култури, проблеми с доставките и високите цени на торовете водят до повишение на цените на храните и икономически проблеми за редица страни.
       </p>
       <!-- Номер пагараф: 2 -->
       <p>
        Един месец след началото на войната в Украйна икономисти и агенции за хуманитарна помощ смятат, че светът е изправен пред сливащи се кризи, които могат бързо да прераснат в глобална продоволствена криза. Конфликтът вече намали руския и украинския износ на важни стоки като пшеница, слънчогледово масло и царевица, което се отрази на зависими от внос страни в Близкия изток и Северна Африка. В същото време продължаващата енергийна криза драстично повиши цените на торовете и транспортните разходи, обобщава ситуацията сп. Foreign Policy.
       </p>
       <!-- Номер пагараф: 3 -->
       <p>
        Тези смущения създават условия за "перфектна буря", смята Ертарин Кузин от Чикагския съвет по глобални въпроси и бивш изпълнителен директор на Световната програма за храни. "Това може да доведе до катаклизъм в цените на храните."
       </p>
       <!-- Номер пагараф: 4 -->
       <p>
        Заедно Русия и Украйна осигуряват около 30% от световния износ на пшеница, а Русия е най-големият износител на торове. Цените на торовете и храните вече се покачиха до рекордни нива, тъй като войната възпрепятства доставките, а западните санкции удариха Русия. Освен това Киев забрани износа на пшеница и други основни хранителни продукти, докато Москва призова своите производители на торове да спрат временно износа.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <h3>
        Ръстът ще продължи
       </h3>
       <p>
        Организацията на ООН по прехрана и земеделие изчислява, че през следващите месеци цените на храните могат да скочат с до 20%, което може да изостри глобалната продоволствена несигурност. Близо 283 млн. души в 81 държави в момента са изправени пред остра продоволствена несигурност или са изложени на висок риск според Световната програма за храни, като 45 млн. са на ръба на глада.
       </p>
       <!-- Номер пагараф: 6 -->
       <p>
        Повишаването на цените на храните може също да предизвика политическа нестабилност в зависимите от внос страни. Цените на храните и политическите вълнения исторически са свързани помежду си: преди десетилетие рязко нарастващите цени на зърното, което доведе до повишаване на цените на хляба с 37% в Египет, допринесе за Арабската пролет.
       </p>
       <!-- Номер пагараф: 7 -->
       <p>
        Протести вече има в Ирак и Гърция заради скока на цените. Майкъл Танчъм, енергиен експерт в Европейския съвет по външни отношения и Института за Близкия изток, казва пред изданието, че ако икономическите шокове продължат, политическата криза и протестите ще се разпространят по света.
       </p>
       <!-- Номер пагараф: 8 -->
       <h3>
        Покриване на недостига
       </h3>
       <p>
        В близко бъдеще се предвижда част от недостига да бъде покрит от американските фермери, но повишението на цените на торовете притеснява много от тях. В началото на март американското земеделско министерство направи изявление по темата: "Цените на торовете са се увеличили повече от два пъти от миналата година поради много фактори: включително повишаването на цените на [Владимир] Путин; ограничената наличност на съответните полезни изкопаеми и високите енергийни разходи; високото глобално търсене и цените на селскостопанските стоки; зависимостта от вноса на торове и липсата на конкуренция в индустрията за торове."
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        Точно липсата на конкуренция, високото производство и почти монополни цени ни довеждат до кризата днес. Сегашната кризисна ситуация ще доведе до геополитическа нестабилност, а оттам до исканията за промяна на методите за отглеждане на земеделски култури.
       </p>
       <!-- Номер пагараф: 10 -->
       <p>
        Пред Financial Times Анди Грийн, старши съветник за справедливи и конкурентни пазари в американското земеделско министерство, обясни, че е време да се преосмисли как функционират тези пазари, особено по време, когато 4-те най-големи компании за месо и торови производители се разследват. Според ООН причината за голямото използване на торове е точно заради този тип индустриално фермерство, което е част от причините за промяната на климата, която може до края на века да унищожи една трета от земята, годна за този тип обработка.
       </p>
       <!-- Номер пагараф: 11 -->
       <p>
        Проблем в момента е това, че заради войната много от кандидатите да заместят руските торове не могат да го направят. Guardian съобщава, че поради миналогодишната забрана в Китай за износ на торове, главно азотни и фосфатни, и наложените санкции върху Беларус световният пазар няма възможност да се балансира. В Канада заради стачка на Canadian Pacific Railway компанията Nutrien ще трябва да намали производството на торове въпреки обявеното по-рано желание да го повиша, за да задоволи част от световния недостиг. Пред Guardian Джош Линвил, директор за торовете в американския търговец на стоки StoneX, коментира, че това са невиждани преди поредици от кризи и че за първи път цената на зърното се определя повече от цената на торовете, отколкото обратното, което е нормата. Продоволствената криза е не само реална възможност, но и поставя много важни въпроси пред политиците за бъдещото развитие на земеделието.
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
