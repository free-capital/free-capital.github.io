<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/biznes/tehnologii_i_nauka/2022/03/03/4318517_telegram_voinata_bez_cenzura/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Telegram: Войната без цензура
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Telegram:" class="img-fluid" src="https://img.capital.bg/shimg/zx952y526_4318512.jpg?v=1646216604"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Да се каже, че Павел Дуров е странна птица, би било слабо твърдение. Създателят на "Вконтакте", рускоезичната социална мрежа, която му спечели прякора "руският Зукърбърг" и която впоследствие напусна принудително, днес управлява най-могъщата платформа за разпространение на информация от войната в Украйна: Telegram. И тази позиция изглежда не му харесва.
       </p>
       <!-- Номер пагараф: 2 -->
       <p>
        "Не искаме Telegram да бъде използван като инструмент за разширяване на конфликти и внушение на междуетническа омраза. Ако ситуацията ескалира допълнително, ще помислим за частично или пълно спиране на каналите в Telegram, които оперират в страните в конфликта, докато той продължава", написа Дуров в собствения си канал.
       </p>
       <!-- Номер пагараф: 3 -->
       <p>
        Само часове по-късно излезе с нова информация: спиране на канали няма да има, защото за много хора те са единственият начин да се информират за войната.
       </p>
       <!-- Номер пагараф: 4 -->
       <p>
        Дуров, изглежда, за пръв път се страхува как ще бъде използвано творението му. В Telegram няма цензура - в украинските канали за войната можете да видите безброй трупове, изгорели или не, да следите на живо обстрели с ракети и др. Същото, с обратен знак, може да се види в руските канали. И в двата случая информацията е трудна за потвърждение и последователите на каналите бързо влизат в медиен балон, за който е неясно дали дава обективна представа за военните действия и реалността в Украйна.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        Преди войната да излезе на преден план, Telegram бе критикуванa, че вътре няма модерация, което я поставя в разрез с модерната версия на социалните мрежи като Facebook и Twitter, където използването на грешната дума ще ви прати в "изолатора" за 30 дни. В Telegram, за сметка на това, можете да откриете всичко: от забавни стикери и канали за мемета до удобно място за търговия с наркотици или сборище на поддръжници на Хитлер. Казано накратко, всичко е позволено, също като в ранните дни на интернета.
       </p>
       <!-- Номер пагараф: 6 -->
       <p>
        Самият Дуров никога не е имал проблем с това - той е отказвал достъп до приложението и на руските, и на американските власти, което го прави нещо като човек без държава. "Аз лично не съм голям фен на идеята за държави", казва Дуров пред New York Times в края на 2014 г. Две години по-рано, навръх Деня на победата, Дуров публикува в Twitter, че "преди 67 години Сталин защити срещу Хитлер правото си да потиска съветския народ."
       </p>
       <!-- Номер пагараф: 7 -->
       <h3>
        Кои са братя Дурови
       </h3>
       <p>
        Павел Дуров, заедно с по-малкия си брат Николай, създават социалната мрежа "Вконтакте" през 2006 г. Тя е на практика клонинг на Facebook, а оценката на компанията достига 3 млрд. долара. Дурови бързо се сблъскват с политическата реалност в страната: през 2011 г., докато Путин все още е про-форма премиер, а не президент на страната, правителството иска от компанията да премахне страниците на опозиционни политици. Полицията дори идва на крака пред дома на Дуров, но си тръгва, след като той отказва да им отвори и вместо това публикува снимка на куче с качулка.
       </p>
       <!-- Номер пагараф: 8 -->
       <p>
        Година по-късно, през 2012 г., имейл платформата Mail.ru, която по това време има миноритарен дял във "Вконтакте", започва да търси начин за придобиване на контрол над цялата социална мрежа. Дуров, който първоначално отговаря в собствен стил - чрез снимка със среден пръст - продава останалия си 12-процентов дял през декември 2013 г. на руския олигарх Иван Тарвин. По-късно Тарвин препродава акциите си на Mail.ru, като по този начин компанията има вече 52% от капитала.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        През април 2014 г. вече е изхвърлен от собствената си компания, малко след като отказва да блокира страницата на Алексей Навални в социалната мрежа, както искат властите чрез официална заповед. В малкото си публични изявления след това Дуров казва, че социалната мрежа е овладяна от близки до Путин хора, като освен случая с Навални, е имало искания и за личните данни на хора, участвали в украинските протести през същата година.
       </p>
       <!-- Номер пагараф: 10 -->
       <p>
        Така приключват мечтите на Дурови за свободен интернет в Русия. Още в началото на кариерата си Павел казва, че се надява падащите цени на петрола да накарат Русия да се промени и икономически, и политически. Тези надежди са напразни, заедно с мечтите му Русия да бъде пионер в интернет икономиката. "Най-хубавото нещо в Русия беше, че интернетът беше изцяло нерегулиран", казва през 2014 г. Дуров.
       </p>
       <!-- Номер пагараф: 11 -->
       <h3>
        Telegram, където се случват войни и революции
       </h3>
       <p>
        Telegram се появява на бял свят през 2013 г., още преди Дуров да напусне принудително "Вконтакте". Първоначално приложението е известно предимно сред хората, занимаващи се с криптовалути, заради набирането на 1.7 млрд. долара чрез монетно предлагане (ICO). Telegram е известно като "сигурно" приложение, което криптира разговорите, но това не е точно така - по подразбиране чатовете не са криптирани и за да влезе потребител в такъв трябва да го направи ръчно. Сървърите с данни са централизирани. Дори така обаче защитата на Telegram е достатъчно силна и дали дадено правителство ще стигне до данни от него зависи изцяло от компанията - или по-конкретно, Павел Дуров, който вече е доказал, че няма такива намерения.
       </p>
       <!-- Номер пагараф: 12 -->
       <p>
        Популярността на Telegram скочи през 2020 г., когато започнаха масови протести в Беларус, насочени срещу президента Александър Лукашенко. На фона на
        <a href="https://www.capital.bg/politika_i_ikonomika/sviat/2020/08/21/4104791_belarus_na_jivo_na_vsiaka_cena/" target="_blank">
         пълно информационно затъмнение, единственият източник на информация от страната се оказа платформата Nexta
        </a>
        , която е нещо средно между истинска медиа със собствено съдържание и разпределител на информация в Telegram.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <p>
        Към края на 2021 г. потребителите на Telegram са над 550 млн. Това число вероятно е скочило през последните дни, заради милиони нови потребители, които следят канали като The Kyiv Independent, "УНИАН", "Украина Сейчас" и дори личният канал на Рамзан Кадиров.
       </p>
       <!-- Номер пагараф: 14 -->
       <p>
        Но най-странното относно приложението е, че то не прави пари. В него няма реклами, не можете да си купите нищо, не е на абонаментен принцип. Казано с други думи, братята Дуров финансират всичко около приложението и до този момент не са получили нищо в замяна. Единственото набиране на финансиране е от 2017 г., на стойност 1.7 млрд. долара. През 2020 г. обаче
        <a href="https://www.complianceweek.com/regulatory-enforcement/telegram-to-pay-back-investors-12b-for-failed-ico/29129.article" target="_blank">
         американските власти обявиха, че то е направено в разрез със закона, глобиха компанията с 18.5 млн. долара и наложиха връщане на 1.2 млрд. долара
        </a>
        .
       </p>
       <!-- Номер пагараф: 15 -->
       <p>
        Цялата корпоративна структура на Telegram пък е толкова заплетена от офшорки, че никой дори не знае къде се намира Дуров или екипа му от разработчици. Целта е ясна: компанията да избегне всички възможни искания от правителства за предаване на данни на нейните потребители.
       </p>
       <!-- Номер пагараф: 16 -->
       <p>
        Така макар Дуров без съмнение да е останал разочарован от развитието на родината си Русия, с която така или иначе не се оприличава, чрез Telegram той създава един малък остров на свободния интернет такъв, какъвто е в началото на века. Проблемът е само, че за разлика от тогава, сега там не се публикуват смешни снимки на котки (поне не само), но и обгорени трупове и разрушени блокове. Въпреки всичко, Telegram остава свободна зона за всички, които искат да предават на живо и революции, и войни.
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
