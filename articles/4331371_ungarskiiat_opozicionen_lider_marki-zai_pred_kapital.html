<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/politika_i_ikonomika/sviat/2022/03/31/4331371_ungarskiiat_opozicionen_lider_marki-zai_pred_kapital/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Унгарският опозиционен лидер Марки-Зай пред "Капитал": Изборите няма да бъдат свободни и честни
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Унгарският" class="img-fluid" src="https://img.capital.bg/shimg/zx952y526_4331367.jpg?v=1648737296"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Той смята, че "това няма да бъдат свободни и честни избори", но казва, че ще продължава да се бори, "защото все още има шанс за победа тази неделя". Въпреки натоварената си програма три дни преди парламентарния вот в Унгария на 3 април кандидатът за премиер на опозицията Петер Марки-Зай отговори по време на онлайн брифинг на въпросите на тесен кръг международни медии, сред които и "Капитал". И заяви, че той и екипът му очакват изборни измами, но това няма да ги откаже.
       </p>
       <!-- Номер пагараф: 2 -->
       <p>
        Унгарският премиер Виктор Орбан се сблъсква с обединен опозиционен фронт на вота за първи път, откакто се завърна на власт през 2010 г. Коалицията от шест партии, издигнала за кандидат Марки-Зай - кмет на малък град, описващ се като социално консервативен и икономически либерален дясноцентристки политик, си е поставила за цел да сложи край на "нелибералния" курс на Унгария, който доведе до обвинения от Брюксел за подкопаване на демократичните принципи и върховенството на закона.
       </p>
       <!-- Номер пагараф: 3 -->
       <p>
        Според социологическо изследване на IDEA Institute, цитирано от Reuters днес, управляващата партия "Фидес" на Орбан запазва преднината си - подкрепата за нея е 41% спрямо 40% в началото на март. Докато шестпартийният опозиционен съюз, включващ ляволибералната "Демократична коалиция", Унгарската социалистическа партия и до скоро крайнодясната, но сега позиционираща се като дясноцентристка партия "Йобик", може да разчита на поддръжка от 39%, което е два процентни пункта нагоре спрямо предишното проучване.
       </p>
       <!-- Номер пагараф: 4 -->
       <h3>
        Враждебна среда
       </h3>
       <p>
        Марки-Зай описва враждебната среда, в която се провежда изборната кампания: "От "Фидес" вече направиха законно да снимаш собствения си вот, за да предоставиш доказателство, че си гласувал за тях. Това им дава възможност да изнудват обществени служители, служители в администрацията и хора от малките общности. Така че управляващите вече се организираха."
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        Но по думите на опозиционния лидер най-голямата измама е медийната кампания, изпълнена с фалшиви новини и лъжливи обвинения, която "Фидес" провежда. "Техните разходи за предизборна кампания надминават нашите в съотношение 50 към 1 в социалните мрежи и на практика притежават всички радиостанции, регионални вестници, всекидневници и телевизионни програми в страната. Използват ги, за да разпространяват неверни твърдения за нашата кампания - че искаме да премахнем минималната заплата, че ще спрем извънредните плащания за пенсионерите, че ще изпратим деца да умират във войната в Украйна, че ще узаконим операции за смяна на пола в детските градини без съгласието на родителите."
       </p>
       <!-- Номер пагараф: 6 -->
       <p>
        Марки-Зай казва, че екипът му се бори срещу това, но разполага с много ограничени ресурси, за да обори всички неверни твърдения. "Точно както "Фидес" спечели мнозинство от две трети на базата на истерията заради имигрантите през 2018 г., сега изглежда, че са яхнали новата вълна от опасения заради войната в Украйна. Надявам се, че това няма да повлияе на мнозинството унгарци, но това, което правят, е отвратително и също така незаконно. Освен че лъжат, те се опитват и да направят така, че да нямаме достатъчно финансови ресурси. Дори да искаме, не можем да купим билбордове за реклама, защото повечето собственици не ни ги продават, а "Фидес" и без това притежава повечето от тях. Също така не получаваме ефирно време в държавните медии", посочва опозиционният кандидат за премиер.
       </p>
       <!-- Номер пагараф: 7 -->
       <h3>
        "Ще бъдем лоялен член на западната общност"
       </h3>
       <p>
        Руската инвазия в Украйна постави в нова и неудобна светлина дългогодишните близки връзки между Орбан и руския президент Владимир Путин. Настоящият унгарски премиер осъди инвазията в Украйна, но избягва да критикува открито държавния глава на Русия. Според Марки-Зай Орбан е предател спрямо НАТО и все още вероятно продължава да следва заповедите на Путин. Докато опозиционният лидер е категоричен, че "нашият съюзник е НАТО и ние ще бъдем лоялен член на западната общност. Ще служим на интересите на Унгария, а не на Путин".
       </p>
       <!-- Номер пагараф: 8 -->
       <p>
        Марки-Зай твърди, че шестпартийната коалиция има 50% шанс да спечели. "Нашите проучвания сочат, че сме рамо до рамо с "Фидес" и те са разтревожени. Да, в страната има социологически изследвания, но може да са поръчани от самия Орбан. Ако живеехте в Унгария, щяхте да очаквате подобен развой - няколко дни преди изборите се публикува на пръв поглед заслужаващо доверие проучване, което показва, че "Фидес" ще спечелят и опозицията няма шанс, така че нашите избиратели да си останат вкъщи, защото техният глас не е от значение", обяснява Марки-Зай.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        Той признава, че най-голямата трудност за опозицията досега е била да координира кампанията си и да одобри обща програма. "Представете си какво значи обща програма между "зелени", либерали, консерватори и социалдемократи. На германското коалиционно правителство за това му бяха необходими два месеца след изборите. Сега ни остава да я изпълним и да изберем правилните хора, които да я приложат на практика. Което според мен е по-лесно в сравнение със самото одобрение."
       </p>
       <!-- Номер пагараф: 10 -->
       <p>
        Марки-Зай завършва оптимистично: "Много се гордея с нашата коалиция, която оцеля до този момент - преживя кампанията, преживя всички атаки от "Фидес". И съм силно обнадежден, че тя ще успее да изкара цял управленски мандат, ако победи в неделя."
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
