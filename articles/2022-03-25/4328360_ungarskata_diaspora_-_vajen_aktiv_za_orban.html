<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/politika_i_ikonomika/sviat/2022/03/25/4328360_ungarskata_diaspora_-_vajen_aktiv_za_orban/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Унгарската диаспора - важен актив за Орбан
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Унгарската" class="img-fluid" src="https://img.capital.bg/shimg/zx952y526_4328363.jpg?v=1648132975"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <!-- Каре wide -->
       <div class="card newsbox-wide">
        <div class="card-body">
         С наближаващите парламентарни избори в Унгария през април, на Виктор Орбан ще му е необходима всяка възможна подкрепа, за да задържи властта. За пръв път от 2010 г. унгарският премиер се изправя на избори срещу обединен фронт от 6 опозиционни формации.
         <a href="https://www.capital.bg/politika_i_ikonomika/sviat/2022/03/25/4325450_kak_orban_razshiriava_vliianieto_si_izvun_ungariia/" target="_blank">
          Последните проучвания дават лека преднина на партията му "Фидес", но от началото на войната на Русия в Украйна той играе двойна игра.
         </a>
         В публичните си изказвания той се противопоставя на нахлуването въпреки топлите си връзки с Владимир Путин. Но в същото време нарежда на медиите си да хвалят Русия и да разпространяват лъжи, че опозицията иска страната да изпрати войски и оръжия в Украйна - идея, категорично отхвърляна от мнозинството унгарци.
        </div>
       </div>
       <!-- Номер пагараф: 2 -->
       <p>
        От 90-те години на миналия век различните унгарски правителства винаги са помагали на онези 2.2 млн. граждани, живеещи в съседни страни, да поддържат своите културни, образователни и религиозни институции. Без тези безвъзмездни средства много от тях не биха могли да функционират в дългосрочен план. След като Орбан спечели изборите за втори път през 2010 г., броят и размерите на безвъзмездните средства и други програми, насочени към унгарци, живеещи в чужбина, започнаха да се увеличават значително.
       </p>
       <!-- Номер пагараф: 3 -->
       <p>
        Мащабно разследване на журналисти от Унгария, Румъния, Сърбия, Словакия и Словения разкрива, че Будапеща е отпуснала поне 670 млн. евро безвъзмездни средства през последното десетилетие за обновяване на църкви, възстановяване на училища и подкрепа на неправителствени организации, работещи в етническите унгарски общности в региона. Проблемът е, че това насочване на пари не е прозрачно. Основното финансиране минава през държавния фонд Bethlen Gábor (BGA), който разполага с над 1.4 млрд. евро за проекти на етнически унгарци в територии, които някога са били част от Австро-унгарската империя. Няма обаче централизирана, достъпна за търсене и актуална публична база данни, предлагаща ясна информация за проекти, финансирани с пари на данъкоплатците, обясняват авторите на разследването. Въпреки че има публични покани за финансиране на малки проекти с грантове, за които всеки може да кандидатства, критериите, по които се разпределят големи суми, не са публикувани.
       </p>
       <!-- Номер пагараф: 4 -->
       <p>
        Тези държавни инвестиции са част от по-широк проект на правителството на Орбан за предоставяне на средства във всички съседни държави, където има унгарско малцинство, независимо дали е в Румъния, Сърбия, Украйна или Словакия. Приблизително 1.2 млн. етнически унгарци живеят в Румъния, което е почти 6% от населението. Около четвърт милион принадлежат към унгарското етническо малцинство в Сърбия, което е 3.5% от населението. Като се има предвид, че тези хора имат и унгарско гражданство (Унгария позволява двойно гражданство), това създава много потенциални избиратели в тези страни, които биха могли да гласуват за партията на Орбан - "Фидес", на национални избори. Което обяснява защо има политически смисъл унгарският премиер да се обърне към тези избиратели.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <h3>
        Словакия
       </h3>
       <p>
        Investigatívne centrum Jána Kuciaka - ICJK, в Братислава е получил достъп до документите, които показват, че фонда Gabor Bethlen е отпуснал над 144 млн. евро на различни организации в Словакия от 2011 г. насам. Парите са платени на културни организации, църквата, за ремонт на училища и детски градини. Хиляди евро отиват по сметките на организации, свързани със словашко-унгарските политици. Фондът също така подкрепя словашко-унгарските медии, които често създават съдържание, пристрастно към Будапеща и нейните съюзници в Словакия.
       </p>
       <!-- Номер пагараф: 6 -->
       <p>
        Подкрепата от Будапеща се оказва жизненоважна за съществуването на малцинствените медии. Те се субсидират от унгарското правителство чрез фонда BGA. Някои организации, които стоят зад поддържаните сайтове и списания, също са в списъка на институциите с национално значение, така че могат да очакват финансова подкрепа в размер на десетки милиони форинти всяка година.
       </p>
       <!-- Номер пагараф: 7 -->
       <p>
        Такава организация е Асоциацията за общи цели (SZAKC - Szövetség a Közös Célokért), която управлява портала Felvidék.ma. Според материалите, до които са достигнали разследващите журналисти, през последните почти 10 години организацията е получила над 1.5 млн. евро само чрез фонда Gabor Bethlen. От публично достъпните документи обаче не става ясно каква част от него е отишла за работата на самия портал.
       </p>
       <!-- Номер пагараф: 8 -->
       <p>
        Правителството на Орбан има няколко програми за безвъзмездни средства за унгарци, живеещи в Словакия. Програма за подпомагане на детски градини на стойност 34 млн. евро и схема за предприемачи за 60 млн. евро, които стартираха съответно през 2016 и 2017 г., са сред най-скъпите. От пролетта на 2021 г. унгарското правителство реши да се включи в още три дарителски програми. Една от тях е за придобиването на исторически забележителности, разказва Balkan Insight. Унгарското правителство вече купи две сгради в историческия център на Кошице, вторият по големина град в Словакия.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        Втората програма е част от 74 млн. евро, които трябва да бъдат инвестирани чрез проекти за обновяване на църквите в Унгария и съседните страни. Третата програма включва планирано закупуване на земеделска земя в съседни на Унгария страни на стойност 400 млн. евро, която предизвика притеснения в Братислава и накара Будапеща да отмени това си решение.
       </p>
       <!-- Номер пагараф: 10 -->
       <p>
        Етническите унгарци са най-значимото национално малцинство в Словакия, като преброяването от 2011 г. сочи над 450 хил. души, или 8.5% от населението. Те обаче официално нямат право да участват в унгарските избори, тъй като словашките закони не позволяват двойно гражданство. Защо тогава Орбан продължава да инвестира в словашко-унгарските общности? Марек Рибарж, доцент по политически науки в университета "Масарик" в Бърно, Чехия, казва пред Balkan Insight, че няма как Словакия да разбере дали даден гражданин притежава втори паспорт. Поне теоретично, обяснява Рибарж, съществува възможност някои словашки унгарци да гласуват на юг от границата, без словашките власти да знаят за това. Може да има и други причини. "Когато можете да се представите като някой, който е в състояние да осигури пари за културни, спортни или други значими за общността организации, позицията ви се засилва", обяснява той.
       </p>
       <!-- Номер пагараф: 11 -->
       <p>
        "Инвестициите на Орбан не оказват влияние само върху отделните избиратели, но и върху организациите, в които се включват тези унгарци в чужбина и потенциални избиратели. Това е така, защото малцинствените организации срещат трудности при набирането на пари от словашкото правителство, а всички средства, идващи от Унгария, се дават само на "правилните" хора", посочва Рибарж. Това означава, че Орбан може да влияе и върху политическото представителство на унгарските малцинства в други страни.
       </p>
       <!-- Номер пагараф: 12 -->
       <h3>
        Румъния
       </h3>
       <p>
        Повече от 250 млн. евро са достигнали до унгарските общности в Румъния. Парите са били насочени към училища, стадиони и малки фабрики в Трансилвания, където живеят повечето от 1.2 млн. етнически унгарци в Румъния - над 6% от населението на страната. Парите създадоха лоялен избирателен блок за "Фидес" на Орбан, като 96% от унгарците от диаспората гласуваха за партията на изборите през 2018 г. Щедростта обаче раздразни румънското правителство. Министерството на външните работи на Румъния заяви в края на миналата година, че "предоставянето на икономическа помощ надхвърля сферата на преференциалното третиране, което една държава може да предложи на малцинство, живеещо в друга страна". "Орбан е обхванат от националистическа идеология", насочена към "поддържане на компактни етнически общности, което им позволява да получат определена автономия", каза пред AFP Тамаш Киш, социолог от Румънския институт за изследване на националните малцинства.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <p>
        Фондация Pro Economica, един от начините, които Будапеща използва за разпределяне на парите, отхвърля обвиненията в дискриминация, настоявайки, че "никога не проверява етническата принадлежност" на тези, които получават средства от нея. Но казва, че част от мисията й е да гарантира "устойчиво икономическо развитие и създаване на работни места", определяйки това "от решаващо значение за етническите унгарци в Румъния да могат да останат в страната".
       </p>
       <!-- Номер пагараф: 14 -->
       <p>
        Един от получателите на безвъзмездните средства на Pro Economica е фабриката за чипс Csiki в окръг Харгита в Трансилвания, която се опитва да помогне за спиране на тази вълна. Заедно с дъщерното си предприятие, пивоварна за крафт бира Csiki Sor, "помагаме на 260 души и техните семейства да си изкарват прехраната", казва говорителката на фабриката Маргит Тофалви пред агенцията.
       </p>
       <!-- Номер пагараф: 15 -->
       <h3>
        Сърбия
       </h3>
       <p>
        Над 106 млн. евро са били насочени през последните 10 години в сметките на институции, които представляват унгарските интереси в Сърбия. Културни институции, детски градини, училища, различни асоциации и фондации, църкви в автономната област Войводина получават пари всяка година, чрез които Орбан разширява политическото си влияние.
       </p>
       <!-- Номер пагараф: 16 -->
       <p>
        Унгарските граждани са платили около 12 млн. евро за работата на унгарските медии в Сърбия от 2011 г. до края на 2019 г. Разследването на Центъра за независима журналистика в Сърбия (CINS) показва, че съседната страна е финансирала информационно съдържание, текущи разходи и закупуване на имоти от медии, които показват симпатии към "Фидес". Експерти твърдят, че това е купуване на влияние в Сърбия. CINS разкрива и как гласовете на унгарците от автономната област Войводина са важни за резултата на изборите за Европейски парламент.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 17 -->
       <p>
        CINS установява, че в Сърбия подкрепата на унгарското правителство води до широко разпространена цензура в медиите на унгарското малцинство. RTV Pannon, най-голямата унгарска медийна компания в Сърбия, получи повече от 9 млн. евро от 2012 г., почти половината от тях само през 2019 г. Освен за Pannon, средствата на фонда BGA са отишли за най-стария сръбски всекидневник на унгарски, Magyar Szo, най-стария седмичник Het Nap и редица други медии. Нито една от трите медии, Magyar Szo, Het Nap и RTV Pannon, не е критична към Орбан, политическата партия Алианс на унгарците от Войводина, етническата унгарска политическа партия (SVM) и нейния основател, Националния съвет на унгарското етническо малцинство, но често представят изявления на тези институции.
       </p>
       <!-- Номер пагараф: 18 -->
       <h3>
        Хърватия
       </h3>
       <p>
        В Хърватия унгарското правителство разширява влиянието си, като финансира предимно основната организация на унгарците в страната - Демократическата общност на унгарците в Хърватия (DZMH, Horvátországi Magyarok Demokratikus Közössége) и организации, свързани с нея. Между 2011 и 2020 г. фондът BGA e отпуснал безвъзмездни средства на хърватски организации на обща стойност около 26.2 млн. евро. През 2017 г. BGA създаде и фондация в Хърватия Economica Hungarica, която работи в съответствие със стратегията на DZMH за икономическо и селско развитие и предлага средства на хърватски граждани от унгарски произход за закупуване на сгради и земя или създаване на бизнес. За три години Economica Hungarica е отпуснала средства на 783 фирми и граждани. BGA разшири портфолиото си за финансиране на футбола в страната, като одобри почти 700 хил. евро за подкрепата и развитието на ФК "Вардарац", малък футболен клуб от село с население от 630 души. Финансирането на клуба дойде, след като BGA вече одобри около 16 млн. евро през последните три години за изграждането на 8 футболни игрища и стадион към футболната школа на ФК "Осиек", който все още е в процес на изграждане. В момента ФК "Осиек" е собственост на Ласло Сий, един от най-богатите унгарски бизнесмени с връзки с унгарското правителство и два унгарски фонда.
       </p>
       <!-- Номер пагараф: 19 -->
       <p>
       </p>
       <div class="table-responsive">
        <table class="table table-sm">
         <tbody>
          <tr>
           <td>
            <strong>
             Любимият спорт на Орбан - футболът
            </strong>
            <br/>
            <p>
             Любимият спорт на Виктор Орбан - футболът, се превърна в една от най-подкрепяните области от унгарското правителство във всички страни. Стотици милиони форинти от фонда BGA са платени за футболни съоръжения в Словакия, Словения, Сърбия, Румъния и Хърватия. В Словакия милиони евро от Унгария са насочени към ФК "Дунайска стреда", футболен клуб в едноименния град в Югозападна Словакия, собственост на дългогодишния приятел на Орбан Оскар Вилаги. Футболната академия DAC, ръководена от дъщерята на Вилаги, също получава пари от BGA. Футболният клуб в Дунайска Стреда от много години е символ на унгарците в Словакия. Преди мачовете се пее унгарският национален химн.
            </p>
           </td>
          </tr>
         </tbody>
        </table>
       </div>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
