<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/politika_i_ikonomika/sviat/2022/03/07/4320728_s_ukaz_na_putin_vunshniiat_dulg_na_rusiia_veche_shte/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      С указ на Путин: Външният дълг на Русия вече ще може да се плаща в рубли
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="С" class="img-fluid" src="https://img.capital.bg/shimg/zx952y526_4320734.jpg?v=1646646928"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Държателите на руски външен дълг ще получават плащанията си в рубли по специална сметка, а конвертирането им в друга валута ще може да става само с разрешение на правителството. Тази нова мярка, въведена с указ на президента Владимир Путин, обхваща не само държавните, но и корпоративните задължения, като е насочена предимно към "неприятелските страни", наложили санкции на Русия.
       </p>
       <!-- Номер пагараф: 2 -->
       <p>
        Видимата цел на подобна мярка е да ограничи отлива на капитали от страната. При блокираната възможност на централната банка да ползва валутните си резерви се произвежда срив на рублата и инфлация. А освен това така Русия може ефективно да дефлира дълга си - предвидено е плащанията да се правят по официалния курс за деня, определян от Руската централна банка, който обаче може и да се различава от пазарния. А и при спадащата рубла, ако парите на инвеститорите останат блокирани, ще се обезценяват.
       </p>
       <!-- Номер пагараф: 3 -->
       <p>
        Проблемът с идеята е, че трудно ще може да избегне техническия фалит по задълженията на компаниите, които решат (или бъдат принудени) да я приложат.
       </p>
       <!-- Номер пагараф: 4 -->
       <h3>
        На ви тези рубли
       </h3>
       <p>
        Според официалната информация за лица от държави, които ще бъдат включени в специален списък, плащанията по дълга ще постъпват по специална сметка тип "С" в руска банка или депозитарна институция. Те ще трябва да получават разрешение от специална комисия да ги обменят в други валути. За местните лица и за тези от приятелски държави също ще важи опцията за плащане в рубли, но за тях няма да има ограничения за обръщането им.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        Идеята за разплащане на рубли чисто технически решава част от проблемите на руското правителство. За разлика от оскъдната ликвидност в твърда валута Кремъл може да произвежда неограничено рубли.
       </p>
       <!-- Номер пагараф: 6 -->
       <p>
        Големият въпрос е дали тази промяна означава, че задълженията са покрити. Според указа на Путин изплатените лихви и главници в местна валута се считат за "надлежно изпълнени", така че явно няма да е основание да се търси несъстоятелност по руското законодателство. От гледна точка на чуждите инвеститори обаче едностранната промяна на валутата, ако не е изрично уточнена като опция в договори и проспекти, може да е реално основание да считат, че има неизпълнение. Рейтинговите агенции вероятно също ще разтълкуват подобно действие като "селективен фалит".
       </p>
       <!-- Номер пагараф: 7 -->
       <p>
        Предвид, че големите руски компании вече са практически отрязани от капиталовите пазари и възможностите да се финансират от тях, това едва ли ще има допълнителен ефект по тази линия. Същевременно обаче може да е основание за действия на инвеститори да придобият контрол над обезпечения, където има такива. Много руски компании като "Лукойл", "Газпром" и други имат съществени активи в Европейския съюз.
       </p>
       <!-- Номер пагараф: 8 -->
       <h3>
        Валутата като санкция
       </h3>
       <p>
        Кога точно ще става въпрос за фалит и кога - не, ще зависи от конкретните условия. По информация от Reuters облигациите след санкциите заради анексирането на Крим имат клаузи за плащане в различни валути - долар, евро, британски паунд или швейцарски франк. По някои от емисии след 2018 г. обаче и рублата е изброена като опция.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        Външният дълг на руското правителство в последните години се свива и понастоящем е около 40 млрд. долара, но частният сектор също има солидни емисии облигации. Например днес, на 7 март, има падеж по 1.3 млрд. долара на "Газпром", а на 9 март - по 0.5 млрд. долара на "Норилский никел". Те са от големите износители и имат постоянен паричен поток въпреки санкциите, така че към момента никой не се притеснява за платежоспособността им, но плащането в рубли може ефективно да ги изправи пред технически фалит. Руската "Интерфакс" цитира свой източник от големите управляващи дружества в Москва с подобни притеснения.
       </p>
       <!-- Номер пагараф: 10 -->
       <p>
        За инвеститорите плащането в друга валута, особено в местната, наистина представлява риск. Затова и много от тях предпочитат експозиции към развиващи се страни именно през еврооблигации (деноминирани в чужда валута), като вярват, че така са донякъде защитени от шоково обезценяване на местната валута. Затова и те разбираемо са недоволни и вероятно при ползването на указа на Путин, който практически заличава руския пазар на еврооблигации, ще има искания да се активират и застраховките срещу фалит на страната.
       </p>
       <!-- Номер пагараф: 11 -->
       <p>
        Просто да вземеш и да платиш в каквато валута решиш почти никога не може да мине за изпълнение на договора. Например Москва едва ли би била щастлива, ако европейските държави решат да си плащат вноса на газ в рубли. Или в монголски тугрици.
       </p>
       <!-- Номер пагараф: 12 -->
       <p>
        Нещо повече - мярката е експлицитно насочена към Запада и по същество е мотивирана като контрасанкция. Така по логиката на Москва донякъде иронично излиза, че в момента това да ти плащат в рубли е наказание. Което предвид продължаващия й спад и в понеделник вероятно не е далеч от истината.
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
