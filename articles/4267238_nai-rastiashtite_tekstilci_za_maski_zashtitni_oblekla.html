<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/biznes/promishlenost/2022/03/29/4267238_nai-rastiashtite_tekstilci_za_maski_zashtitni_oblekla/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Най-растящите текстилци: За маски, защитни облекла и домашни дрехи
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Най-растящите" class="img-fluid" src="https://img.capital.bg/shimg/zx952y526_4267239.jpg?v=1635255004"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Ковид пандемията постави на изпитание фирмите за текстил, дрехи и обувки. Рестриктивните мерки, довели до затваряне на производства, учреждения, училища, заведения, молове, преподредиха приоритетите на потребителите. Търсенето на официални и бизнес колекции се сви драстично, а складовете са напълниха с непродадени облекла, включително и всекидневни. Ръст на продажбите отчетоха фирмите, които изработват дрехи за дома и пижами, както и тези, които се пренастроиха към шиенето на предпазни маски и защитни облекла.
       </p>
       <!-- Номер пагараф: 2 -->
       <p>
        Секторната класация за текстил, облекла и обувки на "Гепард" подрежда малките и средните производители по скока на приходите през 2020 спрямо предходната година. Три от дружествата в нея отчитат трицифрен скок на продажбите. Всички компании в топ 20 са работили на печалба.
       </p>
       <!-- The Modal -->
       <div class="lightboxModal">
        <div class="infobar">
         <div class="count">
         </div>
        </div>
        <div class="navigation">
        </div>
        <div class="content">
         <img/>
        </div>
       </div>
       <figure class="figure lightbox">
        <a href="https://img.capital.bg/shimg/zx1278_4280523.jpg">
         <img alt="" class="figure-img img-fluid" data-src="https://img.capital.bg/shimg/zx1278_4280523.jpg" src="https://img.capital.bg/shimg/zx860_4280523.jpg" title=""/>
        </a>
        <div class="figure-caption">
         <a href="https://img.capital.bg/shimg/oo_4280523.jpg" style="color: #00aeef;" target="_blank">
          Преглед на оригинала
         </a>
        </div>
       </figure>
       <!-- Номер пагараф: 3 -->
       <h3>
        Залез след силния бум
       </h3>
       <p>
        С над 236% ръст на продажбите лидер в секторната класация е сливенската семейна фирма
        <strong>
         "Джоди 1"
        </strong>
        . Основана е от Донка Илиева през 1993 г. и стартира със собствено производство на мъжки и дамски спортни екипи, като има и своя моделиерна. През 2000 г. започва да работи и по поръчки на чуждестранни възложители, шие за световни брандове, специализира се в производството на дамска конфекция и работно облекло. През пандемичната 2020 компанията се пренастройва за изработване на двупластови маски за многократна употреба и на предпазно облекло от нетъкан текстил за еднократна употреба. На 6 октомври 2020 г. обаче Sliveninfo съобщава, че "най-голямата шивашка фабрика в Сливен затвори врати заради коронавируса" и че "всичките 150 шивачки на фирма "Джоди" са на трудовата борса".
       </p>
       <!-- Номер пагараф: 4 -->
       <p>
        "Освободих ги, защото нямаме поръчки от нашите контрагенти от Европейския съюз, закъдето традиционно изнасяме продукцията си. Това е жестоко последствие от кризата с коронавируса. Много шивашки предприятия са потърпевши", коментира пред Sliveninfo управителят Живко Илиев. Той е заявил, че се надява "през следващия сезон всичките му работници отново да се включат в дейността на пълни обороти". В доклада за дейността за 2020 е записано, че "ръководството не предвижда промени в развитието на основната дейност на дружеството в дългосрочен и краткосрочен план" и че през 2021 ще се цели към "разширяване на пазарите, повишаване на търговския оборот, оптимизиране на дълга, поддържане на добра ликвидност". Към днешна дата обаче телефоните за връзка с фирмата са закрити.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        Справка в Апис показва, че през цялата 2021 г. дружеството е имало персонал от една 5 човека, като същото е числото и януари 2022 г.
       </p>
       <!-- The Modal -->
       <div class="lightboxModal">
        <div class="infobar">
         <div class="count">
         </div>
        </div>
        <div class="navigation">
        </div>
        <div class="content">
         <img/>
        </div>
       </div>
       <figure class="figure lightbox">
        <a href="https://img.capital.bg/shimg/zx1278_4280522.jpg">
         <img alt="" class="figure-img img-fluid" data-src="https://img.capital.bg/shimg/zx1278_4280522.jpg" src="https://img.capital.bg/shimg/zx860_4280522.jpg" title=""/>
        </a>
        <div class="figure-caption">
         <a href="https://img.capital.bg/shimg/oo_4280522.jpg" style="color: #00aeef;" target="_blank">
          Преглед на оригинала
         </a>
        </div>
       </figure>
       <!-- Номер пагараф: 6 -->
       <p>
        Скок на продажбите с близо 150% поставя дряновската фирма
        <strong>
         "Дони стайл"
        </strong>
        на второ място в топ 20. Дружеството има собствена производствена база в Дряново и във Велико Търново. "Ръстът на приходите през 2020 г. е резултат от непрекъснатото ни търсене на нови клиенти и засиления интерес на чуждестранни клиенти към производството на защитни облекла", коментира за "Капитал" собственичката Доника Киселкова.
       </p>
       <!-- Номер пагараф: 7 -->
       <p>
        "Над 95% от продукцията ни е за износ, като сред клиентите ни са фирми като Ducati, Lamborghini, Maserati, Diesel", уточнява тя. За италианския пазар "Дони стайл" произвежда готов продукт със собствени материали - трикотажни облекла, панталони, дамска и мъжка конфекция. На българския пазар вече 27 години фирмата предлага дамски и мъжки пижами под своята търговска марка "Димона".
       </p>
       <!-- The Modal -->
       <div class="lightboxModal">
        <div class="infobar">
         <div class="count">
         </div>
        </div>
        <div class="navigation">
        </div>
        <div class="content">
         <img/>
        </div>
       </div>
       <figure class="figure lightbox">
        <a href="https://img.capital.bg/shimg/zx1278_4267241.jpg">
         <img alt='Доника Киселкова, собственичка на "Дони стайл": "Над 95% от продукцията ни е за износ, като сред клиентите ни са фирми като Ducati, Lamborghini, Maserati, Diesel"' class="figure-img img-fluid" data-src="https://img.capital.bg/shimg/zx1278_4267241.jpg" src="https://img.capital.bg/shimg/zx860y484_4267241.jpg" title='Доника Киселкова, собственичка на "Дони стайл": "Над 95% от продукцията ни е за износ, като сред клиентите ни са фирми като Ducati, Lamborghini, Maserati, Diesel"'/>
        </a>
        <div class="figure-caption">
         Доника Киселкова, собственичка на "Дони стайл": "Над 95% от продукцията ни е за износ, като сред клиентите ни са фирми като Ducati, Lamborghini, Maserati, Diesel"
        </div>
        <div class="figure-caption">
         Източник:
			Дони стайл
        </div>
       </figure>
       <!-- Номер пагараф: 8 -->
       <p>
        Доника Киселкова коментира, че вече ситуацията е доста по-трудна, тъй като значително са намалени поръчките за защитни облекла. "Със сигурност продължаваме да работим, но бизнесът изисква все повече усилия. Чуждестранните клиенти търсят качествени дрехи на по-ниски цени, а цената на труда в България се вдига и ще продължи да расте, увеличават се също цените на платове и материали. Заетите лица в шивашкия бранш са много голям процент на фона на работещите в страната. Ако правителството се интересува да запазим тези работни места, е необходимо да станем приоритетен бранш за икономиката на страната. За да оцелеем и да продължим да се развиваме, имаме нужда от подкрепата на държавата", обобщава Киселкова.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        Още една компания е с трицифрен ръст (над 105%) на продажбите през 2020 -
        <strong>
         "Бари КБК груп"
        </strong>
        - Пещера (3-то място). Основана е през 2000 г. и е специализирана в производството на луксозни дамски обувки. Работи за вътрешния пазар, както и за клиенти от Гърция, Италия, Франция, Испания и други страни от ЕС. Фабриката разполага с ново оборудване, производственият й капацитет достига до 500 чифта на ден в зависимост от сложността на модела. "Бари КБК груп" разработва собствени колекции и линии, както и такива по задание на клиента. През 2020 г. фирмата е получила 150 хил. лева подкрепа от държавата за преодоляване на икономическите последствия от ковид пандемията. Според доклада за дейността дружеството планира инвестиции 100 хил. лева и цели увеличаване на приходите от продажби чрез сключване на договори с нови клиенти от чужбина. Съдружници във фирмата са Благовест Георгиев Брациклиев и Димитър Светославов Костов.
       </p>
       <!-- The Modal -->
       <div class="lightboxModal">
        <div class="infobar">
         <div class="count">
         </div>
        </div>
        <div class="navigation">
        </div>
        <div class="content">
         <img/>
        </div>
       </div>
       <figure class="figure lightbox">
        <a href="https://img.capital.bg/shimg/zx1278_4267240.jpg">
         <img alt="" class="figure-img img-fluid" data-src="https://img.capital.bg/shimg/zx1278_4267240.jpg" src="https://img.capital.bg/shimg/zx860y484_4267240.jpg" title=""/>
        </a>
        <div class="figure-caption">
         Фотограф:
			Цветелина Белутова
        </div>
       </figure>
       <!-- Номер пагараф: 10 -->
       <h3>
        С ръст на приходите между 50% и 100%
       </h3>
       <p>
        Габровската
        <strong>
         МАК-В
        </strong>
        - собственост на публичното акционерно дружество МАК, е на четвърта позиция в топ 20 с над 83% ръст на продажбите през 2020. МАК-В произвежда работно и униформено облекло и има над 400 артикула в своето портфолио. Работи за клиенти от военната отбрана, здравеопазването, хотелиерските услуги, образованието, мебелната промишленост и други индустрии, има собствено развойно звено. Според доклада за дейността компанията си поставя като стратегическа цел създаването на 15-20 нови продукта, основно при униформеното облекло за военни и полицейски сили.
       </p>
       <!-- Номер пагараф: 11 -->
       <p>
        В топ 20 за сектора участва и дружеството собственик -
        <strong>
         МАК
        </strong>
        (10-о място). То бе сред първите през 2020, започнали да произвеждат защитно медицинско облекло за многократна употреба. Групата произвежда различни видове платове (включително светлоотразителни, антибактериални, негорими), притежава производствени линии за багрене и щампиране на тъкани и изработва готови облекла от произведените платове - медицински, хотелиерски, работни, а също и военни, полицейски, пожарникарски униформи. Предлага също раници, спални чували, дъждобрани, гащеризони, бронирани жилетки. Има собствен дизайнерски отдел. За 2020 МАК отчита над 37% ръст на приходите и удвоява печалбата. Според доклада за дейността през 2020 са произведени 1.5 млн. метра тъкани (за 2019 - 1.2 млн. метра). С най-висок относителен дял в обема на приходите са тъканите за военни униформи, следвани от работно облекло и облекла за мебелната индустрия. МАК е публично дружество с 845 акционери, като се контролира от Георги, Димитър и Диляна Бижеви.
       </p>
       <!-- Номер пагараф: 12 -->
       <p>
        Близо 60% скок на продажбите през 2020 отчита текстилната фирма
        <strong>
         "Модело"
        </strong>
        (5-а позиция). Шивашкият цех се намира в с. Копривлен, Благоевград. Печалбата на дружеството през 2020 надхвърля 3.3 млн. лв. срещу 532 хил. за предходната година. Едноличен собственик на капитала е Николаос Папаниколау Пападопулос.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <h3>
        От плажа до басейна
       </h3>
       <p>
        Над 50% ръст на приходите регистрира и софийската семейна фирма
        <strong>
         "Делфина"
        </strong>
        (6), произвеждаща спортни бански и модни плажни облекла с марката Delfina. Съдружници в нея са Стоян Иванов Стоев, Милена Любенова Стоева, Антон Иванов Стоев, Надежда Нинова Стоева. Фамилията Стоеви започва да се занимава с производство през 1989 г., когато действа Указ 56, разрешаващ на частници да извършват стопанска дейност по време на социализма. Фирмата по това време се нарича "Ссани". От 2001 г. компанията има собствена производствена база в София, а от 2005 г. развива и онлайн търговия.
       </p>
       <!-- Номер пагараф: 14 -->
       <p>
        "Делфина" влиза в модната индустрия с бельо, но скоро след това добавя плажно облекло в портфолиото си. Разработва плажни колекции, с които от 2001 г. досега се представя на големи модни ревюта в Лион, Париж и Лондон. В годините компанията се фокусира върху плувните спортове. От 2008 г. произвежда ватерполо и бански костюми по индивидуален дизайн за отборите и доставя на клиенти в САЩ, Австралия, Сингапур, Япония, почти цяла Европа и др. През 2014 г. Delfina регистрира два стила бански костюми по поръчка на Международната федерация по плуване FINA и те по данни на компанията са първите в света, одобрени от FINA. Дружеството има дилъри и дистрибутори в 24 държави.
       </p>
       <!-- Номер пагараф: 15 -->
       <h3>
        С ръст на приходите между 19% и 50%
       </h3>
       <p>
        В тази група влиза производителят на чорапи и чорапогащи
        <strong>
         "Стара сокс"
        </strong>
        - София (7), собственост на Матео Фавагросса. Дружеството, в което заетите са 23, отчита над 45% ръст на продажбите и удвоява печалбата, която през 2020 достига 332 хил. лева.
       </p>
       <!-- Номер пагараф: 16 -->
       <p>
        Компанията за трикотажни изделия
        <strong>
         "Модак"
        </strong>
        - с. Резбарци, Кърджали, е на 8 място в топ 20 за сектора с над 40% ръст на продажбите. Основана е през 1991 г. като малка работилница за производство на спортни дрехи, днес разполага с 1600 кв.м закрити площи и с три производствени линии, всяка от които с капацитет 400 - 1500 изделия на ден. Изработва дамски блузи, спорни облекла, тениски, бельо, пижами и др. Съдружници във фирмата са Таско Иванов Илиев и Румяна Методиева Ангелова-Илиева. Според доклада за дейността ръстът на продажбите е в резултат на нарасналите с 42% услуги на ишлеме. Компанията отчита вътреобщностна доставка за чуждестранен контрагент за 1.247 млн. лв. Според мениджърския екип основният фирмен риск идва от засилената конкуренция и отражението на коронавируса, довело да глобално свиване на икономиката. Собствениците отчитат, че "Модак" стои стабилно на пазара, работи с пълно натоварване на мощностите и с лоялни клиенти и доставчици.
       </p>
       <!-- The Modal -->
       <div class="lightboxModal">
        <div class="infobar">
         <div class="count">
         </div>
        </div>
        <div class="navigation">
        </div>
        <div class="content">
         <img/>
        </div>
       </div>
       <figure class="figure lightbox">
        <a href="https://img.capital.bg/shimg/zx1278_4267243.jpg">
         <img alt="" class="figure-img img-fluid" data-src="https://img.capital.bg/shimg/zx1278_4267243.jpg" src="https://img.capital.bg/shimg/zx860y484_4267243.jpg" title=""/>
        </a>
        <div class="figure-caption">
         Източник:
			Дони стайл
        </div>
       </figure>
      </div>
      <div class="story-content col-12 col-lg-7 offset-lg-1">
       <!-- Номер пагараф: 17 -->
       <p>
        Над 39% ръст на продажбите класират бургаската фирма
        <strong>
         "Олимп - предпазни екипировки"
        </strong>
        на 9-а позиция в секторната класация. Създадена е през 1991 г. като едноличен търговец, а от 1995 г. е ЕООД - собственост на Борил Георгиев Ташев. Специализирана е в производството на специално работно облекло и доставката на лични предпазни средства за безопасност при работа, бедствия и аварии като официален представител на световни производители. Разполага със собствена база за производство на защитно работно облекло, сервизен център, център за безопасност в София, оборудван със зала и кула-тренажор за обучения, презентации, демонстрации и семинари. Съвместно с научни работници и експерти фирмата е произвела нова серия обувки - половинки, боти, сандали и защитни боти (тип кубинки), притежава и собствена марка продукти Delta Extreme за височинна защита. "Олимп - предпазни екипировки" работи с дистрибутори в цялата страна.
       </p>
       <!-- Номер пагараф: 18 -->
       <p>
        <strong>
         "Антоан Вилл"
        </strong>
        (11) отчита близо 37% ръст на приходите през 2020 г., които нахвърлят 5.4 млн. лева. Компанията е основана през 1998 г. и е собственост на Антоанета Стоянова Антонова. Фирмата е специализирана в производството на дамски поли, панталони, якета и изпълнява поръчки на клиенти от Германия, Холандия, Испания, Белгия, Великобритания, Франция, Швеция. Работи както с естествени материи, така и със синтетични платове и устойчиви биоразградими материи като лиосел. През 2020 г. започна производство на устойчива мода под собствен бранд - Ellen More. Освен това "Антоан Вилл" сътрудничи на дизайнери, които развиват своите колекции съвместно с професионалистите от фирмения екип. Дружеството участва в проект за дуално обучение на ученици от русенската професионална гимназия по облекло. През пандемичната 2020 компанията е получила от държавата безвъзмездни 150 000 лв., за да запази работните места.
       </p>
       <!-- Номер пагараф: 19 -->
       <p>
        С почти 36% ръст на приходите
        <strong>
         "Болан България"
        </strong>
        - София, заема 12-о място в класацията. Компанията - производител на градински възглавници, възглавници за спане, матраци, предназначени за търговските вериги в Западна Европа, е създадена през 2011 г. и е собственост на Bolan Holding - Германия. През 2017 дружеството откри в Ловеч нова фабрика за производство на домашен текстил.
       </p>
       <!-- Номер пагараф: 20 -->
       <p>
        <strong>
         "Аполо"
        </strong>
        - София (13), отчита близо 35% скок на продажбите през 2020. Фирмата е създадена през 1994 г. Започва развитието си с търговска дейност като представител за България на световни лидери в оръжейния и ловния бранш. Произвежда водоустойчиви, ловни, спортни, дишащи и водонепроницаеми защитни облекла. Разполага със собствени шивашки фабрики, развоен център, логистична база, магазини. През 2020 г. компанията бе сред малкото в страната, които започнаха производство на защитни медицински облекла за многократна употреба. Съдружници в "Аполо" са Николай Петров Цветанов и Веска Атанасова Цветанова.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 21 -->
       <p>
        В класацията влиза още един представител на индустрията за обувки -
        <strong>
         "Маркус къмпани"
        </strong>
        - гр. Гоце Делчев (14), собственост на Петър Великов Гайтанинчев. Дружеството отчита увеличение на приходите, печалбата и заетите през 2020.
       </p>
       <!-- Номер пагараф: 22 -->
       <p>
        Производителят на мъжки, дамски и детски спортни облекла и аксесоари
        <strong>
         "Европа"
        </strong>
        - Хасково (15), има собствена производствена база, разположена върху 2000 кв.м площ, и свой дизайнерски отдел. Продава под марката Flair, а сред основните й клиенти са професионални спортисти и спортни клубове. Дружеството е собственост на Алдин Арсениев Кременов и Невена Арсенова Вълкова. От доклада за дейността за 2020 става ясно, че компанията е получила държавна помощ по мярката 60/40 - 33 356 лв., и субсидии по оперативна програма "Иновации и конкурентоспособност" - 150 000 и 386 327 лв.
       </p>
       <!-- Номер пагараф: 23 -->
       <p>
        Основаната през 1996 г.
        <strong>
         "Дитекс-СМ"
        </strong>
        (16) има два производствени цеха - в София и във Враца. Дружеството - собственост на Димитър Любенов Иванов и Светломира Стефанова Иванова, произвежда спално бельо, олекотени завивки, покривала за легло, възглавници, кухненски текстил. Компанията отчита над 33% ръст на приходите и 180% скок на печалбата през 2020. Клиентите на "Дитекс-СМ" са големи търговски вериги, както и по-малки търговци в страната, дружеството има партньори и в Европа, Турция, Китай.
       </p>
       <!-- Номер пагараф: 24 -->
       <p>
        <strong>
         "Алиана"
        </strong>
        - Хасково (17), също произвежда текстил за бита - възглавници, олекотени завивки, изделия за мека мебел, а също вата и силиконов пух. Компанията продава спално бельо във високия ценови клас под собствена марка Roxyma Dream. През 2020 приходите й нарастват с над 28%, а печалбата - с близо 400%. Съдружници в "Алиана" са Васил Иванов Захариев и Росица Ангелова Захариева.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 25 -->
       <p>
        Близо 27% скок на продажбите подреждат фирма
        <strong>
         "Меси"
        </strong>
        - Момчилград, на 18-а позиция. Регистрираната през 2007 г. компания произвежда палта, сака, панталони, рокли, поли, блузи, ризи, тениски и др. Дружеството е изпълнило проект за над 233 хил. лв. по оперативна програма "Иновации и конкурентоспособност", с който е увеличило производствения си капацитет. Съдружници в "Меси" са Симеона Георгиева Грахльова и Мехмед Хасан Мехмед.
       </p>
       <!-- Номер пагараф: 26 -->
       <p>
        Текстилното дружество
        <strong>
         "Струматекс"
        </strong>
        - Благоевград (19), е производител на памучни и памучен тип прежди, тъкани и изделия от тях. В структурата на предприятието влизат голяма група конфекционери, разполагащи с производства в различни райони на страната. Фирмената продукция е предназначена за широка гама крайни изделия: дамска и мъжка конфекция, спортни, работни, камуфлажни облекла, спално бельо, мебелни и технически тъкани, интериорен текстил. Съдружници в компанията са Тодор Борисов Андонов, Мая Димитрова Андонова, Борис Тодоров Андонов. "Струматекс" отчита близо 25% ръст на продажбите и 131% на печалбата през 2020.
       </p>
       <!-- Номер пагараф: 27 -->
       <p>
        Секторната класация за най-динамичните малки и средни предприятия за 2020 завършва с
        <strong>
         МИК-БГ - Русе
        </strong>
        . Компанията е основана през 1993 г. от Миглена Христова, произвежда луксозно дамско облекло и конфекция и е с месечен капацитет над 15 000 бройки. Разполага с няколко производствени линии и предлага изработка на единични бройки, прототипи, колекции, лимитирани серии, както и на големи производствени обеми. Според доклада за дейността компанията търгува с ограничен брой клиенти, повечето от които са шивашки фирми. МИК-БГ работи основно на вътрешния пазар. В пандемичната 2020 г. отчита 19% ръст на приходите спрямо 2019, леко увеличение на печалбата, както и на броя на заетите. През годината дружеството е получило 10 хил. лв. безвъзмездна финансова помощ от държавата за преодоляване недостига на средства и липсата на ликвидност, настъпили в резултат на епидемията от COVID-19. По време на извънредното положение фабриката бързо се пренастроила за производство на маски и това гарантирало работа и липса на драматизъм. Във фирмата са изградени две фотоволтаични централи за енергийните нужди на производството и офисите. Една от целите на фирмата през следващите години е да направи "зелен покрив" на сградата.
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
