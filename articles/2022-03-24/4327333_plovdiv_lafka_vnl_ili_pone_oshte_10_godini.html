<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/politika_i_ikonomika/gradove/2022/03/23/4327333_plovdiv_lafka_vnl_ili_pone_oshte_10_godini/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Пловдив + Lafka = ВНЛ (или поне още 10 години)
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Пловдив" class="img-fluid" lafka="ВНЛ" src="https://img.capital.bg/shimg/zx952y526_4327330.jpg?v=1647942904"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Реклами, афиши, надписи и дори обяснения в любов "красят" неработещите обекти на Lafka в Пловдив. И не само. Най-пресният пример за изливането на полярна гражданска енергия върху злополучните павилиони на някогашната верига на Пеевски са сблъскващите се призиви в подкрепа на Украйна или Русия, които могат да се видят на някои от тях.
       </p>
       <!-- Номер пагараф: 2 -->
       <p>
        Две години след като Lafka затвори всичките си над 1000 обекта в страна и въпреки очакванията, че павилионите ще бъдат национализирани, бъдещето на тези съоръжения остава неясно и до днес.
       </p>
       <!-- Номер пагараф: 3 -->
       <p>
        Община Пловдив е една от многото общини, в които все още обектите на Lafka не са напълно история. За "Капитал" от общината потвърдиха, че в Пловдив има 500 спирки на градския транспорт, 314 от които са отдадени на концесия за срок от 20 години до 2033 г. на фирмата "Елиза-1999"- собственост на "Лафка маркет", което днес е преименувано на "МТ риъл пропъртис". Въпреки че павилионите не работят, дружеството концесионер изплаща предвидената сума и разваляне на договора е немислимо, при положение че задълженията се изпълняват. Друг е въпросът дали в самата концесия не е било добра идея да се включат и клаузи за поддържана на функционалността и външния вид на обектите, така че спирките да не приличат на декор за постапокалиптичен филм.
       </p>
       <!-- Номер пагараф: 4 -->
       <p>
        В територията на концесията, а именно спирките на масовия градски транспорт, право да разполагат рекламни съоръжения и търговски обекти имат само концесионерите, както е предвидено в предмета на концесионните договори, одобрени от общинския съвет. Тоест така разполагащите се павилиони преграждат възможността за друга търговска дейност в близост, без значение че не работят в момента.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <h3>
        Lafka си плаща, но не работи
       </h3>
       <p>
        Казусът със спирките в Пловдив датира още от времето на кмета д-р Иван Чомаков, когато са сключени два договора - един за предстоящото изграждане на над 300 спирки през 2002 г. и един за концесия върху тях само няколко месеца по-късно в началото на 2003 г. Схемата изглежда по следния начин: Концесионерът в лицето на "Елиза-1999" плаща на общината 4.5 млн. лева на вноски, като след всяка вноска общината поръчва за изработване някой от заслоните на другата фирма, с която има сключен договор - "Алфатекс Л2", която от своя страна ги произвежда, докарва ги в града, а общината ги монтира и ги предава за стопанисване на "Елиза-1999".
       </p>
       <!-- Номер пагараф: 6 -->
       <p>
        Това обаче не се реализира, както е планирано, и договорът с "Алфатекс" е прекратен, а общината променя договорните условия на "Елиза-1999" с цел концесията да потръгне, но и това не се случва.
       </p>
       <!-- Номер пагараф: 7 -->
       <p>
        През май 2012 г., след като договор има, но не и спирки, в ОбС е демонстрирано явно намерение на кмета Иван Тотев да прекрати договора с "Елиза-1999" по взаимно съгласие. Решението е подкрепено от 37 съветници и се възлага на кмета да го изпълни. Само четири месеца по-късно в ОбС е внесено друго проекторешение, отново от кмета Тотев, с което посоката на действие рязко се сменя и този път се предлага продължаване на договора до 2033 г. като отново 37 души го подкрепят. Това е и максималният срок от 30 години, който е поставен в договора.
       </p>
       <!-- Номер пагараф: 8 -->
       <p>
        Какво се променя за от май до септември? В този времеви промеждутък фирмата е придобита от "Булгартабак трейдинг". То е част от наскоро приватизирания "Булгартабак холдинг", който формално вече е собственост на дружество на руската ВТБ, но е публична тайна, че реално зад него стоят местни лица - тогавашният тандем Цветан Василев - Делян Пеевски, както и собствениците на "Винпром Пещера".
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        Ангажиментът по договора е да се поставят 314 заслона и те да се поддържат, като срещу това от компанията ще плаща 71 хил. евро годишно на общината и ще има право да постави павилиони в близост до спирките. През септември 2019 г. ОбС гласува още едно допълнителното споразумение - този път, за да приеме изпълнението на инвестиционна програма в размер на близо 6 млн. лв. (с вкл. такси) на концесионера.
       </p>
       <!-- Номер пагараф: 10 -->
       <p>
        От годишните доклади, които общината представя във връзка с изпълнение на концесионните договори, става ясно, че фирмата е изрядна и плаща предвидената в договора вноска.
       </p>
       <!-- Номер пагараф: 11 -->
       <p>
        Тези числа кореспондират с отчетите на самата компания, поне отчасти. За 2020 г. "Елиза-1999" отчита 571 хил. лв. приходи, практически изцяло от начислени наеми, които явно се плащат въпреки неработещите обекти. По-изненадващото обаче е, че за разлика от 2019 г. не се виждат практически никакви оперативни разходи, включително и за концесионна такса - вероятно заради признатите инвестиции. Най-същественото перо е 441 хил. лв. разходи за амортизация, както и 68 хил. лв. финансови разходи, предимно лихви към компанията майка. Така за 2020 г. "Елиза-1999" излиза на 49 хил. лв. печалба, но заради натрупаните загуби в предишни години капиталът й е близо -700 хил. лв. и в отчета е обърнато внимание върху неясните перспективи пред дейността й, включително и заради законовите промени, с които бяха забранени частните лотарийните игри. Именно това беше причината веригата да спре дейност, тъй като продажбата на билетите на компаниите на Васил Божков "Национална лотария" и "Лотария България" беше съществена част от приходите й.
       </p>
       <!-- Номер пагараф: 12 -->
       <p>
        Относно вандалските прояви от общината коментират, че заслоните са застраховани и щетите биват възстановявани.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <h3>
        Как действат другите градове
       </h3>
       <p>
        Основната разлика между Пловдив и другите общини се крие в договорните условия - по-кратки срокове и повече фирми концесионери, между които са разпределени спирките и използването на прилежащите площи за търговска дейност. Последното обаче често е имагинерно.
       </p>
       <!-- Номер пагараф: 14 -->
       <p>
        В Русе например 130 от общо 260 спирки са отдадени на концесия на "Табак трафик" (също собственост на "МТ риъл пропъртис"), чрез която Lafka оперира в града. Другите 130 спирки са дадени на "Фактор плюс", която е и една от четирите фирми с концесия върху спирки във Варна. "Фактор плюс" е с едноличен собственик "Карне-М" - фирма, която установява пълен контрол върху разпространението на вестници и списания във Варна още през 2010 и 2011 г.
        <a href="https://www.capital.bg/biznes/kompanii/2013/05/28/2070179_osem_s_edin_udar/" target="_blank">
         Макар тя да не е формално част от Lafka, реално е свързана
        </a>
        . "Карне-М" беше финансирана от КТБ и след краха на банката е в несъстоятелност, а самата "Фактор плюс" е в ликвидация.
       </p>
       <!-- Номер пагараф: 15 -->
       <p>
        Договорите изтичат след 5 години. От община Русе потвърдиха, че за момента те се изпълняват и липсва основание да бъдат предсрочно прекратени. За "Капитал" от администрацията коментираха, че концесионните възнаграждения се плащат, зоните се почистват редовно по график и спирките се поддържат и ремонтират, когато е необходимо.
       </p>
       <!-- Номер пагараф: 16 -->
       <p>
        Различно е положението във Варна, където предстои да се вземе решение за подновяването и/или прекратяването на договорите за концесия на спирките. По информация от общината 15-годишния срок, за който са сключени договорите, е изтекъл. От администрацията на община Варна коментираха, че фирмите концесионери са 4 и нито една от тях не е Lafka ("Одесос М", "Ди прес", "Фактор плюс" и "Ваком"). Реално обаче и тук контролът е същият - в "Одесос М" "МТ риъл пропъртис" има 50% дял, а "Ди прес" по подобие на "Фактор плюс" е собственост на "Карне-М" и е в ликвидация. От
        <a href="https://www.capital.bg/biznes/kompanii/2014/01/03/2213131_lafka_pohodut_produljava/" target="_blank">
         разследване на "Капитал" още от 2014 г.
        </a>
        обаче става ясно, че фискалните бонове, издавани от павилионите, докато те са работили, показват, че техен собственик е "Табак маркет". От Варненската община също потвърдиха редовност на концесионните плащания и изпълнение на другите задължения по договорите.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 17 -->
       <p>
        Въпроси от "Капитал" за ситуацията с обектите на Lafka бяха изпратени и към общините Бургас и Стара Загора, но към момента на редакционното приключване на статията конкретни отговори не са получени.
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
