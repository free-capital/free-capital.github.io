<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/politika_i_ikonomika/bulgaria/2022/03/23/4328154_sled_purvite_100_dni_vlastta_navliza_v_turbulenciia/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      След първите 100 дни: Властта навлиза в турбуленция
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="След" class="img-fluid" src="https://img.capital.bg/shimg/zx952y526_4328160.jpg?v=1648127550"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Правителството вече премина първите сто дни от управлението си, но кабинетът на Кирил Петков на практика нямаше този толеранс от по-спокойно време, който символично се дава на всяка нова власт,
       </p>
       <!-- Номер пагараф: 2 -->
       <p>
        В известен смисъл още в началото на мандата си и премиерът Кирил Петков беше наясно, че нито той, нито правителството му ще имат тази "привилегия" на предшествениците си. "Някои хора казваха, че може би ще имаме сто дни на по-спокойно време. Оказва се, че имаме само един следобед или една вечер за решаване на кризите", заяви той след първото заседание на Министерския съвет в средата на декември. Тогава правителството трябваше да предприема спешни мерки, свързани със здравната криза, с драстично повишените цени на електроенергията и свързаните с това компенсации за битовите потребители и бизнеса, както и да подготви бюджета за 2022 г., след като предишният кратък парламент успя само актуализира стария.
       </p>
       <!-- Номер пагараф: 3 -->
       <p>
        Кризите в същото време започнаха да се променят и - както показват политическите процеси около решенията за войната в Украйна и избора на нов управител на БНБ - да придобиват екзистенциално значение за съдбата на нестандартната управляваща коалиция.
       </p>
       <!-- Номер пагараф: 4 -->
       <h3>
        От криза в криза
       </h3>
       <p>
        Когато оглави правителството, премиерът Кирил Петков едва ли е очаквал, че към тежките кризи, които наследи, заедно с натрупаните през трите мандата на ГЕРБ проблеми във всички посоки ще се прибави и още една - войната на Русия срещу Украйна. Към съществуващите трудности тя прибави и нови заплахи за енергийната обезпеченост плюс растяща инфлация и се превърна в първото сериозно предизвикателство пред новия кабинет, защото извади наяве политическите разделителни линии в управляващото мнозинство. Заради твърдата позиция на БСП срещу предоставянето на поисканата от нападнатата Украйна военна помощ България се оказа в жалката компания само на Унгария сред партньорите в НАТО.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        От поста беше освободен военният министър Стефан Янев, който също публично се разграничи от позицията на правителството за военната агресия на Русия и призоваваше за някакъв "неутралитет". С подобни послания в този хор се изяви и президентът Румен Радев. Едва тази седмица той започна да дава сигнали за някакво доближаване до позицията на международната общност (и на три от четирите формации в коалицията) срещу агресията на Владимир Путин, като призова правителството да изпрати "бронежилетки и каски" за мирното население в Украйна. Не е ясно дали зад тази промяна стои нежеланието на Радев да бъде слаган в една редица с Корнелия Нинова, но призивът му постфактум може да предизвика нови политически интриги в правителството.
       </p>
       <!-- Номер пагараф: 6 -->
       <p>
        Проруската сюжетна линия постави премиера Петков в сложната ситуация да избира между лоялността към евро-атлантическите партньори и потенциалната вътрешна криза в управляващото мнозинство. И резултатът от това лавиране е за сметка на авторитета на България в международен план.
       </p>
       <!-- Номер пагараф: 7 -->
       <h3>
        Реформите забуксуваха
       </h3>
       <p>
        Така цялата енергия на правителството се насочи за решаването на кризите и това забави работата по основните послания, с които "Продължаваме промяната" и останалите три политически сили от коалицията сформираха новата власт. Част от тях бяха свързани със съдебната реформа, по която няма на този етап кой знае какъв напредък. Едва тази седмица бяха приеха на първо четене промените, с които се закриват специализираните съд и прокуратура. Плановете за бързо реформиране на антикорупционната комисия (КПКОНПИ) също засега удрят на камък. Четирите формации се разбраха по структурни промени за комисията и дори бяха изготвени текстовете на законопроекта, но от повече от месец той е заседнал според депутати в кабинета на говорителя на правителството Лена Бориславова - вероятно за нова редакция.
       </p>
       <!-- Номер пагараф: 8 -->
       <p>
        Единственият успех с антикорупционния орган, който предишната власт на ГЕРБ използваше като бухалка, беше оставката на председателя й Сотир Цацаров, но доколкото мястото му временно се зае от заместника му Антон Славчев, чието име беше свързано със скандала "апартаментгейт", разликата не е видима.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        В изявлението си за 100-те дни на правителството Кирил Петков също изрази недоволство от "скоростта на обещаната промяна". "Тя идва с по-малки крачки, отколкото ни се иска, но в правилната посока", каза той във вторник.
       </p>
       <!-- Номер пагараф: 10 -->
       <h3>
        Вътрешните причини
       </h3>
       <p>
        Освен политическата неопитност на "Продължаваме промяната" част от причините за загубата на темпо са свързани с отношенията между партиите в управлението партньори и начина, по който функционира коалицията. Според депутати от мнозинството различните формати, в които управляващите се договориха да вземат общите решения, не работят. Все по-рядко се събират и т.нар. експертни съвети, където трябва да се обсъждат законопроектите, преди да бъдат внесени в парламента. Трудно работи и политическият формат с председателите на парламентарните групи на мнозинството, сведени до минимум в последните два месеца са и коалиционните съвети на лидерите на четирите формации и когато трябва да се вземе бързо политическо решение, това обикновено става по телефона.
       </p>
       <!-- Номер пагараф: 11 -->
       <p>
        Все още в някои министерства не са назначени и съветниците от другите политически сили, договорени в коалиционното споразумение - след решението всеки министър сам да си избира заместниците. Идеята беше, че всяка формация ще носи политическа отговорност за дейността за дадено министерство, но без то да се превръща в партиен анклав. "Ако различните формати в коалицията не заработят, има опасност решенията в парламента да се вземат от тематични мнозинства, в които участват и партиите от опозицията", каза за "Капитал" съпредседателят на "Демократична България" Христо Иванов.
       </p>
       <!-- Номер пагараф: 12 -->
       <h3>
        Източници на напрежение
       </h3>
       <p>
        Постоянен източник на напрежение в коалицията се оказват кадровите назначения. Повече от месец тече публичен скандал между депутата от "Продължаваме промяната" Александър Дунчев и министъра на земеделието от БСП Иван Иванов. Ябълката на раздора са както споровете по отделянето на Агенцията по горите от земеделското министерство и нейните правомощия, така и спорни партийни назначения в горския сектор от страна на БСП.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <p>
        Напрежение има и по линия на прекомерните апетити за различни назначения от страна на "Има такъв народ".
       </p>
       <!-- Номер пагараф: 14 -->
       <p>
        Преди две седмици от партията на Слави Трифонов заплашиха, че ще бойкотират заседанията на парламентарните комисии заради отказа на председателя на парламента Никола Минчев да увеличи квотата на формацията в комисиите, което правилникът за работата на Народното събрание не позволява. Депутати от опозицията пък твърдят, че бившият председател на предишните два кратки парламента Ива Митева се опитва да води сепаративни разговори с тях за подкрепа на кандидатурата й за конституционен съдия.
       </p>
       <!-- Номер пагараф: 15 -->
       <p>
        Според депутати от мнозинството има и сериозно разминаване между премиера Кирил Петков и министъра на регионалното развитие от ИТН Гроздан Караджов за това как да продължи строителството на автомагистрала "Хемус". Петков настоявал възложените от правителството на Бойко Борисов инхаус поръчки да се прекратят, но Караджов застъпвал мнението, че строежът на магистралата трябва да продължи така, както е започнат от ГЕРБ.
       </p>
       <!-- Номер пагараф: 16 -->
       <h3>
        Изборът на гуверньор на БНБ може да създаде криза
       </h3>
       <p>
        Ако досега управляващите успяваха да прикриват тези напрежения, а случаят с позицията за войната в Украйна поне засега не налага решение на парламента, което може да разцепи мнозинството, издигането на две кандидатури за управител на БНБ - на председателя на парламентарната група на "Продължаваме промяната" Андрей Гюров и на депутата от ИТН Любомир Каримански, заплашва да се превърне в тест за оцеляването на коалицията и на каква цена.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 17 -->
       <p>
        За това предупреди и Христо Иванов. "Има риск напрежението да прерасне в криза. Трябва ясно да осъзнаваме риска от излизане извън основния принцип на тази коалиция: постигане на общи мнозинства по важните въпроси. Управлението на финансовата система, което зависи и от БНБ, е фундаментален въпрос на държавното управление. Ако по него допуснем разцепление, това ще бъде огромен проблем", каза той в парламента, след като стана ясно, че за поста в централната банка един срещу друг ще се изправят двама кандидати от управляващата коалиция. Коментарът му дойде и на фона на провалилия се опит ден преди това управляващите да се явят с една кандидатура. На проведения във вторник коалиционен съвет са отсъствали представители на ИТН, а лидерът й Слави Трифонов заявил по телефона твърдото си намерение да номинира Каримански, разказаха пред "Капитал" присъствали на разговорите.
       </p>
       <!-- Номер пагараф: 18 -->
       <p>
        Това противопоставяне предполага и възможността бъдещият управител на БНБ да бъде избран с гласове на ГЕРБ и ДПС, което силно би променило цялата политическа ситуация.
       </p>
       <!-- Номер пагараф: 19 -->
       <h3>
        Ще има ли коалиция "анти-Магнитски"
       </h3>
       <p>
        Едно от притесненията на депутати от мнозинството е свързано с това, че ДПС и ГЕРБ биха могли да изтъргуват подкрепата си за кандидата на ИТН срещу чадър за санкционираните от САЩ по закона "Магнитски" лица, едно от които е депутатът от ДПС Делян Пеевски. Освен че БНБ следи как се прилагат санкциите от банките в България, тя осъществява и надзор върху финансовите потоци, свързани с прането на пари. От тази гледна точка ДПС имат пряк интерес от избора на следващия гуверньор. ГЕРБ пък имат интерес да създадат напрежение в управляващата коалиция, особено след показния арест на лидера на партията Бойко Борисов и заявката им за поемане на курс към предсрочни парламентарни избори.
       </p>
       <!-- Номер пагараф: 20 -->
       <p>
        За намеренията на Каримански да оглави БНБ се знае още от предходния парламент, както и за разговорите му сега с двете опозиционни партии за подкрепа на кандидатурата му. Към тази коалиция по интереси може да се присъедини и партия "Възраждане", въпреки че лидерът й Костадин Костадинов постави червена линия - подкрепа срещу отказ на бъдещия управител на БНБ от влизането на страната ни в еврозоната.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 21 -->
       <p>
        Дори и без "Възраждане" ИТН, ГЕРБ, ДПС биха имали мнозинство от 118 гласа - с девет повече от общия брой на депутатите от ПП, БСП и "Демократична България", които застават зад Гюров. Изборът на управител на централната банка става с обикновено мнозинство от присъстващите в залата (минимум 121 народни представители), а кандидатите се подреждат според броя на получените гласове. Предположенията за обединение на трите опозиционни формации зад кандидатурата на Каримански идват от факта, че с помощта на тези партии бяха прокарани правилата за избор на управител на БНБ и съкратения срок от 7 дни за внасянето на номинациите.
       </p>
       <!-- Номер пагараф: 22 -->
       <p>
        От формациите, които подкрепят Гюров обаче, не изключват и варианта ГЕРБ или поне част от депутатите им да подкрепят кандидата на "Продължаваме промяната" за управител на БНБ.
       </p>
       <!-- Номер пагараф: 23 -->
       <p>
        След номинациите на Каримански и Гюров политическите формации заявиха, че тепърва ще обсъждат кандидатите и след това ще вземат политическо решение. Едно обаче е сигурно - в оставащите около две-три седмици до избора на новия управител на БНБ между управляващи и опозиция ще вървят всякакви пазарлъци. Въпросът е на каква цена ще се водят и дали "Продължаваме промяната" и ИТН са готови да я платят.
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
