<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/biznes/kompanii/2022/03/24/4327931_tesla_vse_po-goliama_zaplaha_za_evropeiskite/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Tesla – все по-голяма заплаха за европейските автомобилни производители
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Tesla" class="img-fluid" src="https://img.capital.bg/shimg/x620_4328005.jpg?v=1648103410"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        През 2012 г. новите коли на Tesla в Европа са малко над 200. Десетилетие по-късно американската компания е основна заплаха за европейските автомобилни производители, а Model 3 е най-продаваният електрически автомобил на континента за 2021 г. Във вторник Илън Мъск откри с танц новия гигазавод на Tesla в близост до Берлин - първия на компанията в Европа. Когато започне да функционира на пълен капацитет, той ще може да произвежда половин милион електроколи годишно.
       </p>
       <!-- Номер пагараф: 2 -->
       <p>
        Разрастването на Tesla в Европа не е изненада предвид засилващия се интерес към електромобилната индустрия. С борбата на правителствата с климатичните промени и сътресенията на пазарите на изкопаеми горива през последните месеци старите автомобили с двигатели с вътрешно горене (ДВГ) все по-бързо отстъпват място на електрическите. През декември в Европа и Великобритания закупените нови електромобили са повече от тези на дизел, а делът им е над 20% от всички новорегистрирани коли според данни, цитирани от The New York Times.
       </p>
       <!-- Номер пагараф: 3 -->
       <h3>
        Разрастване
       </h3>
       <p>
        Новият завод е резултат от двегодишни усилия по време на глобална пандемия и разриви на веригите за доставки. Но истинските трудности за Tesla предстоят - състезанието с утвърдени конкуренти като Volkswagen. Засега Tesla има лека преднина пред основния си европейски конкурент, показват данни на изследователската компания JATO за 2021 г. На Стария континент са регистрирани покупки на 167 500 броя Tesla миналата година, но надпреварата е оспорвана с продадените 166 350 на VW. Renault остава на трето място с около 97 хил.
       </p>
       <!-- Номер пагараф: 4 -->
       <p>
        Преднината може да нарасне през следващите години след откриването на новия завод. JP Morgan изчислява, че обектът в района на Берлин ще произведе 54 хил. превозни средства през 2022 г. и 280 000 през 2023 г., като ще достигне пълен капацитет от половин милион годишно до 2025 г.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        Създаването на европейски производствен център е важна логистична победа за Tesla, която в момента внася в Европа автомобили от заводите си в други части на света. Берлинският завод е четвъртият след тези в Невада, Ню Йорк и Шанхай, като в момента в Тексас се строи още един. Новата фабрика ще скъси времето за доставки до европейските клиенти и ще намали финансовото бреме от разходи за транспортиране и евентуални забавяния.
       </p>
       <!-- Номер пагараф: 6 -->
       <h3>
        Оспорвана битка за Европа
       </h3>
       <p>
        VW планира да отговори с бързо разширяване на производството си на електромобили в Европа и ще се възползва от вече съществуващи свои предимства. За разлика от Tesla, която изгражда заводите си от нулата, VW може да модернизира и приспособи някои от 120-те си фабрики за превозни средства с ДВГ. Завод в Германия вече беше преобразуван, а фабрика в Тенеси също е в процес на трансформация.
       </p>
       <!-- Номер пагараф: 7 -->
       <p>
        Германският производител също така разчита на голяма разпознаваемост и силна клиентска лоялност в Европа. Но сред най-големите му предимства е огромният бюджет, с който разполага. През декември компанията обяви планове през следващите четири години да инвестира около 180 млрд. долара в прехода към производство на EV. За сравнение - общата брутна печалба на Tesla възлиза на 14 млрд. долара през 2021 г. Стратегията на VW включва повишаване на ефективността чрез използване на собствени заводи за производство на батерии. Планиран е и нов завод на VW, който ще струва около 2 млрд. евро и ще бъде построен близо до голямото ѝ съоръжение във Волфсбург. Обектът, който ще произвежда новия модел Trinity, ще започне строителството през 2023 г., като се очаква колите да бъдат в продажба от 2026 г.
       </p>
       <!-- Номер пагараф: 8 -->
       <p>
        Все пак управленските стратегии и технологичните предимства на Tesla увеличават шансовете ѝ. Докато Volkswagen прави огромни инвестиции в разработването на батерии и софтуер за автономно шофиране, Tesla вече е лидер в тези области. VW, "изглежда, се затруднява да действа бързо", коментира пред Fortune Патрик Хумел, анализатор на автомобилната индустрия от UBS.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        Производителят на Mercedes-Benz Daimler също възнамерява да се конкурира с Мъск чрез инвестиции за над 40 млрд. евро и планиран пълен преход към производство на електромобили до 2030 г. Въпреки прогнозите, че и други европейски компании като Stellantis и BMW бързо ще увеличат продажбите си, е малко вероятно някоя от тях да настигне Tesla.
       </p>
       <!-- Номер пагараф: 10 -->
       <h3>
        Tesla с голяма преднина в САЩ
       </h3>
       <p>
        През 2020 г. колите на Tesla представляват 79% от новите електрически превозни средства, регистрирани в САЩ. Делът леко спада през 2021 г. според данни на Experian, но първото място се запазва с голяма преднина. Tesla държи близо 70% от американския пазар за електрически коли, като на второ място е Nissan с едва 8.51%.
       </p>
       <!-- Номер пагараф: 11 -->
       <p>
        VW отговаря на предизвикателството в Европа, като от своя страна засилва позициите си на родния пазар на Tesla. Европейската компания планира да инвестира 7.1 млрд. долара за производство на акумулаторни електрически автомобили в Северна Америка и ще предложи 25 нови модела електромобили на клиентите си в САЩ, Мексико и Канада до 2030 г.
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
