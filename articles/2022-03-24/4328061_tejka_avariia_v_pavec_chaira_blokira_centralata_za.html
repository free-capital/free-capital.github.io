<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/biznes/energetika/2022/03/23/4328061_tejka_avariia_v_pavec_chaira_blokira_centralata_za/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Тежка авария в ПАВЕЦ "Чаира" блокира централата за месеци
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Тежка" class="img-fluid" src="https://img.capital.bg/shimg/zx952y526_4328065.jpg?v=1648053469"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Тежка авария се е случила днес в държавната ПАВЕЦ "Чаира". По информация на "Капитал" при тестване на една от турбините, които бяха в ремонт, се е получил силен воден удар и съоръжението буквално е унищожено. Пораженията са такива, че ремонт трудно би могъл да бъде направен и вероятно ще се наложи изцяло ново изграждане на мощността. Като възможна причина източници на "Капитал" сочат липсата на адекватни компютърни симулации и непрофесионално изпълнение на ремонтните дейности.
       </p>
       <!-- Номер пагараф: 2 -->
       <p>
        На извънредна пресконференция в Министерския съвет министърът на енергетиката обясни, че тече проверка и се събират данни за това какво точно се е случило с агрегата.
       </p>
       <!-- Номер пагараф: 3 -->
       <p>
        "От вчера вечерта се отводнява и се уточняват детайлите", каза още той и допълни, че правителството е разчитало на тази мощност да влезе в експлоатация и да намали цените на тока в пиковете часове.
       </p>
       <!-- Номер пагараф: 4 -->
       <p>
        "Опасност за хората няма", обяви и премиерът Кирил Петков. Той е разпоредил на МВР и ДАНС да проверят на място какво става. Ще направим и пълна проверка на самия договор, подписан от ГЕРБ преди няколко години.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        "Надяваме се другата турбина, която се ремонтира, да влезе в експлоатация след около три седмици. Няма гаранция обаче, че тестовете там ще минат гладко."
       </p>
       <!-- Номер пагараф: 6 -->
       <p>
        Още през ноември 'Капитал" писа, че
        <a href="https://www.capital.bg/biznes/energetika/2021/11/13/4279566_kakvo_se_sluchva_s_pavec_chaira_i_drugite_centrali_pod/" target="_blank">
         ПАВЕЦ "Чаира" работи само с 25% от капацитета си
        </a>
        , тъй като три от четирите ѝ помпи не функционират - две от тях са в дългогодишен ремонт, а другата аварира през миналото лято и все още не е пусната в действие. Сега аварията се е случила в една от ремонтираните мощности.
       </p>
       <!-- Номер пагараф: 7 -->
       <p>
        В началото на февруари вътрешният министър Бойко Рашков обяви, че се води активна проверка "по един изключително важен за енергетиката обект - ПАВЕЦ "Чаира", чието предназначение е да поема пиковите часове в денонощието". По думите му от няколко години бавно и сигурно най-голямата помпено-акумулираща ВЕЦ в Югоизточна Европа е бил унищожавана, "очевидно и най-вероятно с оглед на икономическите интереси на един субект".
       </p>
       <!-- Номер пагараф: 8 -->
       <p>
        Освен да осигуряват електроенергия за пазара, ПАВЕЦ играят ключова роля за балансирането на цялата електроенергийна система на страната - ако има недостиг, бързо могат да го покрият, а ако има излишък на ток (особено през нощта, когато и цената е по-ниска), помпите могат да се активират в обратен режим и да изпомпват вода нагоре, за да разтоварят енергийната система. Без тях ролята на балансьор се изпълнява основно от ТЕЦ "Варна" на Ахмед Доган и свързаните с Христо Ковачки централи.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <h3>
        Кой какво ремонтира
       </h3>
       <p>
        Макар да става дума за държавно съоръжение с огромна важност, включително за националната сигурност, за ремонта на ПАВЕЦ "Чаира" не се знае много. Темата бе повдигната през есента от т.нар. партии на промяната. Тогава "Капитал" изпрати въпроси до Националната електрическа компания, която е собственик на големите държавни водни централи, но от НЕК не отговориха.
       </p>
       <!-- Номер пагараф: 10 -->
       <p>
        Публична информация по казуса няма. Не са проведени и обществени поръчки, заради което няма как да се видят документите по възлагането на ремонтите, анексите към тях, сроковете и стойностите. Това пък се обяснява с факта, че част от финансирането за целия проект по рехабилитацията на комплекса "Белмекен - Чаира - Сестримо" заедно с ВЕЦ "Въча" - 26.6 млн. евро, е осигурено от Международния фонд за подпомагане на извеждането от експлоатация на атомни мощности в АЕЦ "Козлодуй", като администратор е Европейската банка за възстановяване и развитие. Останалите почти 16 млн. евро са собствено финансиране от НЕК.
       </p>
       <!-- Номер пагараф: 11 -->
       <p>
        Ремонтът на "Чаира" е възложен от НЕК през април 2019 г. на австрийския консорциум ABB - VOITH срещу 13.8 млн. евро. По информация на "Капитал" обаче реалният подизпълнител на ремонтните дейности е румънската USM Resita.
       </p>
       <!-- Номер пагараф: 12 -->
       <p>
        Още тогава това решение предизвиква дискусии защо държавната компания не е привлякла за ремонта Toshiba, които са производителят на помпите и агрегатите. За това говори и министър Рашков при обявяването на проверката през февруари.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <h3>
        Ужасно закъснели
       </h3>
       <p>
        Срокът за изпълнение на този договор е 38 месеца и би следвало да приключи през юни 2022 г. По информация на "Капитал" обаче има удължаване на сроковете заради коронавируса и затрудненията с доставките. След днешната авария е сигурно, че ПАВЕЦ няма да може да заработи с по-голяма мощност поне до 2023 г.
       </p>
       <!-- Номер пагараф: 14 -->
       <p>
        Капацитетът на ПАВЕЦ "Чаира" включва 4 синхронни агрегата "Тошиба", всеки с мощност 210 мВт в турбинен режим и 186.2 мегавата в помпен режим, като това я прави най-голямата подобна централа в Югоизточна Европа. От април 1995 г. са в експлоатация I и II агрегат, а от август 1999 г. - III и IV агрегат.
       </p>
       <!-- Номер пагараф: 15 -->
       <p>
        Основната функция на каскадата - между язовир "Белмекен" и язовир "Чаира" водата се спуска по огромни тръби от височина 700 м - е да осигури гъвкавост на енергийната система на денонощна база и да замества при аварии големи мощности като ТЕЦ и АЕЦ. Голямото предимство на ПАВЕЦ е, че може да се активира или спира изключително бързо за разлика от които и да било други мощности.
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
