<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/politika_i_ikonomika/infrastructure/2022/02/22/4314713_trite_golemite_proekta_za_200_mln_lv_koito_shte/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Трите големи проекта за 200 млн. лв., които ще блокират Пловдив
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Трите" class="img-fluid" src="https://img.capital.bg/shimg/zx952y526_4314711.jpg?v=1645472451"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Трафикът във втория по големина град в България е ужасен в час пик. Поради разпокъсаността на градския транспорт и липсата на свързаност с много места огромна част от хората ползват автомобилен транспорт. Също така, транспортната система на Пловдив се задръства лесно заради факта, че градът живее на юг и работи на север, което движение в натоварените часове кара няколко точки на картата да светят в червено.
       </p>
       <!-- Номер пагараф: 2 -->
       <p>
        Сега обаче, тези проблеми ще се влошат многократно. Поради забавяне, неясноти, разправии и всякакви други обстоятелства, три големи инфраструктурни проекта от периода 2014-2021 останаха за довършване накуп, в края на сроковете.
       </p>
       <!-- Номер пагараф: 3 -->
       <p>
        Така трите проекта, на обща стойност от около 204 млн. лв. имат съвпадащи по време основни дейности, предимно под земята. Ключови улици и булеварди в централната и други части на града ще бъдат разкопани и частично или изцяло затворени в следващите няколко години. Това не включва съпътстващи ремонти по пътната инфраструктура, каквито също са неизбежни.
       </p>
       <!-- Номер пагараф: 4 -->
       <p>
        Преведено, това значи че движението в Пловдив ще е истинско изпитание, а общината ще понесе недоволството, което вече изпитваха жителите на Враца и Габрово, по време на техните огромни проекти, разкопали улиците за години наред.
       </p>
       <!-- The Modal -->
       <div class="lightboxModal">
        <div class="infobar">
         <div class="count">
         </div>
        </div>
        <div class="navigation">
        </div>
        <div class="content">
         <img/>
        </div>
       </div>
       <figure class="figure lightbox">
        <a href="https://img.capital.bg/shimg/zx1278_4315074.jpg">
         <img alt="" class="figure-img img-fluid" data-src="https://img.capital.bg/shimg/zx1278_4315074.jpg" src="https://img.capital.bg/shimg/zx860_4315074.jpg" title=""/>
        </a>
        <div class="figure-caption">
         <a href="https://img.capital.bg/shimg/oo_4315074.jpg" style="color: #00aeef;" target="_blank">
          Преглед на оригинала
         </a>
        </div>
       </figure>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <h3>
        Пробивът под гарата:
       </h3>
       <p>
        <em>
         до края на 2023 г.
        </em>
       </p>
       <!-- Номер пагараф: 6 -->
       <p>
        Най-мащабен изглежда проектът за пробива под Централната гара на Пловдив. Неговата цел е да се прокопае път под коловозите на линията София-Бургас, за да се позволи на влаковете да минават с по-бърза скорост. Той трябва да замени досегашната връзка между двете части на града - бетонния мост, който пречи на бързите влакове.
       </p>
       <!-- Номер пагараф: 7 -->
       <p>
        Пробивът е част от реконструкцията на влаковата линия и като такъв е под шапката на държавната Национална компания "Железопътна инфраструктура" (НКЖИ). Тя възложи поръчката през 2019 г. Единствен кандидат по процедурата и съответно печеливш е "Трейс груп холд" в консорциум с "Балкантел" в ДЗЗД "Проект Пловдив". Стойността на договора е 89 млн. лв.. Финансирането на проекта е по Механизма за свързване на Европа (МСЕ).
       </p>
       <!-- Номер пагараф: 8 -->
       <p>
        Строителството е предвидено да се извърши на три етапа. Същинската част от Етап II, която вече е в действие от края на месец ноември 2021, е де факто пробивът който започва от бул "Васил Априлов" и трябва да излиза 850 метра по на юг - при улиците "Димитър Талев" и бул. "Македония".
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        За "Капитал" от фирмата изпълнител потвърдиха, че крайният срок за приключване на всички дейности е краят на 2023 г.
       </p>
       <!-- Номер пагараф: 10 -->
       <p>
        "Трейс" споделиха и за "предизвикателства, които предстоят". От северната страна на жп ареала под земята има основни комуникации (ВиК, кабелни връзки, газопровод и топлопровод). "На проведените срещи с представителите на експлоатационните дружества, същите са ограничили времевите периоди за изпълнение на дейностите по изместване на комуникациите, което ще бъде предизвикателство за изпълнителя", посочи инж. Васил Шилов, който е отговорен ръководител на проекта.
       </p>
       <!-- Номер пагараф: 11 -->
       <p>
        Тъй като проектът е огромен, по време на ремонтните дейности ще бъдат засегнати ключови за връзките в града улици: бул. "Васил Априлов", бул. "Христо Ботев", кръговото кръстовище на гарата, улиците "Димитър Талев", "Д-р Никола Ковачев" и "Кавала".
       </p>
       <!-- Номер пагараф: 12 -->
       <p>
        Това обаче не е всичко. Тъй като съдбата на бетонния мост развълнува пловдивчани и общината така и не успя да реши кое предпочита - нов мост или пробив под коловозите, явно се мисли за двоен вариант. Според "Трейс" мостът, който е собственост на НКЖИ, ще бъде демонтиран, но ще има нов. "НКЖИ съгласувано с Община Пловдив ни е възложило да разработим проект за ново съоръжение, на същото място със запазване на съществуващите подходи. Скоро проекта ще бъде предаден за преглед и одобрение от ДП НКЖИ и Община Пловдив", казват от компанията.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <p>
        Кой и как ще плати за този мост, остава неясно, както и дали той влиза в първоначалната сума за проекта.
       </p>
       <!-- Номер пагараф: 14 -->
       <h3>
        Интегриран проект за водите на Пловдив
       </h3>
       <p>
        <em>
         до края на 2023, но под въпрос
        </em>
       </p>
       <!-- Номер пагараф: 15 -->
       <p>
        Другият мащабен проект е на стойност 114.6 млн. лв. Финансирането е по ОП "Околна среда" и включва с себе си изграждането и реконструкцията на канализационната мрежа, реконструкция и доизграждане на пречиствателна станция (ПСОВ) и рехабилитация на Главен колектор VII и изграждане на нов с дължина почти 3 км.
       </p>
       <!-- Номер пагараф: 16 -->
       <p>
        Най-скъпият етап от цялата процедура е дейността по ПСОВ, която е на стойност 52 млн. лв. според сключения с ДЗЗД "ПСОВ Пловдив 2018" договор за изпълнение. Участниците в този консорциум са "ГБС Пловдив", "Главболгарстрой" и "Еко-проект 2000", с подизпълнител "Кристална вода".
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 17 -->
       <p>
        Основният проблем пред този проект е, че не е ясно какво се случва с него. Преди няколко дни общината съобщи, че кметът на града е извършил инспекция на обекта на пречиствателната станция в село Ягодово и там "всичко върви в срок". "Разплатени са близо 21 млн. лева за строителството на станцията, което е около 40% от стойността й", се се казва в съобщението. В него още се посочва, че проектът за Водния цикъл на община Пловдив ще бъде завършен до края на 2023 година.
       </p>
       <!-- Номер пагараф: 18 -->
       <p>
        На друго мнение обаче е министърът на околната среда и водите. "Проектът за Водния цикъл на Пловдив, който се финансира по ОП "Околна среда", е с много сериозно забавяне и много сериозни проблеми", каза Борислав Сандов в изявление в Пловдив, където беше по покана на областния управител на града. На срещата още той обяви, че ще се направи опит за фазиране на проекта, за да може дейностите по него да приключат успешно, макар и в следващия програмен период. Това на практика означава, че и ремонтните дейности ще бъдат удължени в годините напред - следващият период ще иска ново планиране и евентуално ново възлагане.
       </p>
       <!-- Номер пагараф: 19 -->
       <p>
        Но ако станцията е най-скъпото перо, най-обезпокоителното за пловдивчани е реконструкцията на тръбите. Проектът включва разкопаване и подмяна на 2.8 км тръби от бул. "Дунав" до пресечката с бул. "Васил Априлов" и "Брезовско шосе", на стойност по обявената поръчка и сключен договор от почти 17 млн. лв.
       </p>
       <!-- Номер пагараф: 20 -->
       <p>
        Победител в тази надпревара е "ДЗЗД Дунав - Брезовско" с главни играчи в него "Пимк" и "Нивел строй". Всички дейности по този договор следва да приключат до края на 2023 г. За този проект, в своето съобщение, Община Пловдив заявява, че "няма да прави компромис с качеството и ще изисква всички дейности да бъдат изпълнени, както са заложени в процедурата".
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 21 -->
       <h3>
        Южен обходен колектор
       </h3>
       <p>
        <em>
         до средата на 2025 г.
        </em>
       </p>
       <!-- Номер пагараф: 22 -->
       <p>
        Третият гигантски проект, свързан с ремонтни дейности и разкопани улици е този за Южен обходен колектор, чиито дейности трябва да стартират през пролетта на тази година.
       </p>
       <!-- Номер пагараф: 23 -->
       <p>
        Проектът е на стойност 81.4 млн. лв., и също се финансира по ОПОС. Печеливши тук са ДЗЗД "Еко проект - Пловдив", в което главни действащи лица са "Интерхолд", "Тес кънстръкшън груп" и "ВиК Инфраструктурно проектиране".
       </p>
       <!-- Номер пагараф: 24 -->
       <p>
        Южният обходен колектор е огромно съоръжение, дълго 11 км. То тръгва от Пещерско шосе, продължава по улица "Царевец", оттам минава под жп линията Модър, стига до "Александър Стамболийски" и "Нестор Абаджиев". Краят му е в "Тракия" и се зауства в пречиствателна станция Пловдив.
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
