<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/politika_i_ikonomika/voinata-v-ukraina/2022/04/11/4334925_voinata_v_ukraina_finlandiia_i_shveciia_se_gotviat_da/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Войната в Украйна: Евакуирани са 15 моряци от кораба ни "Царевна" в Мариупол; Зеленски предлага да размени "кума на Путин" за пленени войници
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Войната" class="img-fluid" src="https://img.capital.bg/shimg/zx952y526_4335850.jpg?v=1649836932"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        САЩ обявиха, че ще отпуснат 750 млн. долара спешна военна помощ за Украйна, а Пентагонът събира днес лидери на водещи военни производители за обсъждане капацитета им да захранват продължителен конфликт.
       </p>
       <!-- Номер пагараф: 2 -->
       <p>
        Американският президент Джо Байдън за първи път каза, че нахлуването на Москва в Украйна представлява геноцид, докато президентът Владимир Путин заяви, че Русия "ритмично и спокойно" ще продължи своята операция и ще постигне целите си.
       </p>
       <!-- Номер пагараф: 3 -->
       <p>
        Полският президент Анджей Дуда и президентите на Литва, Латвия и Естония са на път за Киев, за да се срещнат с президента на Украйна Владимир Зеленски.
       </p>
       <!-- Номер пагараф: 4 -->
       <!-- Каре wide -->
       <div class="card newsbox-wide">
        <div class="card-body">
         <strong>
          Други текстове, свързани с войната в Украйна:
         </strong>
         <br/>
         <br/>
         <a href="https://www.capital.bg/politika_i_ikonomika/voinata-v-ukraina/2022/04/08/4334223_ukraina_poiska_natovski_boini_korabi_v_cherno_more/" target="_blank">
          Украйна поиска натовски бойни кораби в Черно море
         </a>
         <br/>
         <br/>
         <a href="https://www.capital.bg/politika_i_ikonomika/voinata-v-ukraina/2022/04/07/4333455_kude_shte_e_noviiat_udar_na_putin/" target="_blank">
          Къде ще е новият удар на Путин
         </a>
         <br/>
         <br/>
         <a href="https://www.capital.bg/politika_i_ikonomika/sviat/2022/04/08/4333862_sled_ubiistvata_v_bucha_rusiia_beshe_otstranena_ot/" target="_blank">
          След убийствата в Буча Русия беше отстранена от Съвета на ООН по правата на човека
         </a>
         <br/>
         <br/>
         <a href="https://www.capital.bg/politika_i_ikonomika/bulgaria/2022/04/08/4333528_nai-prozrachnata_voina/" target="_blank">
          Най-прозрачната война
         </a>
         <br/>
         <br/>
         <a href="https://www.capital.bg/politika_i_ikonomika/ikonomika/2022/04/07/4333450_globalnata_turgoviia_se_svi_s_28_zaradi_voinata_v/" target="_blank">
          Глобалната търговия се сви с 2.8% заради войната в Украйна
         </a>
         <br/>
         <br/>
         <a href="https://www.capital.bg/politika_i_ikonomika/sviat/2022/04/07/4333342_vupreki_sankciite_ruskata_ikonomika_zasega_se_spravia/" target="_blank">
          Въпреки санкциите руската икономика засега се справя по-добре от очакваното
         </a>
         <br/>
         <br/>
         <a href="https://www.capital.bg/biznes/energetika/2022/04/06/4333443_pri_pulen_otkaz_na_bulgariia_ot_ruskiia_gaz_cenata/" target="_blank">
          При пълен отказ на България от руския газ цената ще е с 40% по-висока
         </a>
        </div>
       </div>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <h3>
        13 април
       </h3>
       <h3>
        14:18
       </h3>
       <h3>
        Търговията на Китай с Русия е отбелязала скок миналия месец
       </h3>
       <!-- The Modal -->
       <div class="lightboxModal">
        <div class="infobar">
         <div class="count">
         </div>
        </div>
        <div class="navigation">
        </div>
        <div class="content">
         <img/>
        </div>
       </div>
       <figure class="figure lightbox">
        <a href="https://img.capital.bg/shimg/zx1278_4335988.jpg">
         <img alt="" class="figure-img img-fluid" data-src="https://img.capital.bg/shimg/zx1278_4335988.jpg" src="https://img.capital.bg/shimg/zx860y484_4335988.jpg" title=""/>
        </a>
        <div class="figure-caption">
         Източник:
			Reuters
        </div>
       </figure>
       <!-- Номер пагараф: 6 -->
       <p>
        Търговията на Китай с Русия е отбелязала скок миналия месец на фона на продължаващата критика на Пекин спрямо западните санкции срещу Русия заради войната в Украйна. В доларово изражение общата търговия с Русия се е увеличила с 12.76% през март, достигайки 11.67 млрд. долара, сочат китайските митнически данни. Покачването през първото тримесечие спрямо същия период през миналата година е с 30.45%.
       </p>
       <!-- Номер пагараф: 7 -->
       <p>
        Русия е основен доставчик на петрол, газ и въглища за Китай. С разрастването на санкциите срещу Кремъл Пекин може частично да компенсира някои от загубите на Москва чрез закупуването на повече стоки.
       </p>
       <!-- Номер пагараф: 8 -->
       <p>
        Преди Русия да нападне Украйна, Пекин и Москва договориха стратегическо партньорство "без граници". До този момент китайските власти отказват да нарекат руските действия "инвазия".
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <!-- Каре wide -->
       <div class="card newsbox-wide">
        <div class="card-body">
         <strong>
          13:40
         </strong>
         <br/>
         <br/>
         <h3>
          Кирил Петков: 15 моряци от кораба ни в Мариупол са евакуирани
         </h3>
         Според министър-председателя Кирил Петков в момента се извършва евакуация на част от екипажа на българския кораб "Царевна", блокиран на пристанището в обсадения украински град Мариупол. Общо 15 моряци - 14 българи и един украинец, завършил в България, вече са извън най-рисковата зона на пристанището и според премиера вече са в безопасност. Предстои те да се придвижат към Донецк, откъде да отпътуват за България, твърди Петков. На борда на "Царевна" са останали по свое желание капитанът плюс четирима моряци - двама българи и двама украинци.
        </div>
       </div>
       <!-- Номер пагараф: 10 -->
       <h3>
        13:38
       </h3>
       <h3>
        Русия ще продава петрола с големи отстъпки на "приятелски страни"
       </h3>
       <p>
        Русия е готова да продава на "приятелски страни" петрол и петролни продукти в "произволен ценови диапазон". Това става ясно от интервю на енергийния министър на страната Николай Шулганов пред "Известия". Той не се наема да прогнозира обаче какъв ще бъде спадът на инвестициите в петролния сектор на Русия.
       </p>
       <!-- Номер пагараф: 11 -->
       <p>
        "Оценяваме ситуацията и търсим достоен изход от нея", казва енергийният министър, като отказва да направи прогноза за цената на петрола при ембарго от Европейския съюз, което може да бъде наложено заради войната в Украйна. Цената на петрола в рамките 80-150 долара за барел по принцип е възможна. Но нашата задача е не да гадаем колко ще струва нефтът, а да работи петролният отрасъл, обяснява Шулганов.
       </p>
       <!-- Номер пагараф: 12 -->
       <p>
        От думите му става ясно, че Москва е направила списък с критично оборудване за енергийния сектор. Търсят се начини да се осигурят нужните резервни части, включително и аналози, произведени от Русия.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <!-- Каре wide -->
       <div class="card newsbox-wide">
        <div class="card-body">
         <strong>
          12:53
         </strong>
         <br/>
         <br/>
         <h3>
          Украйна отрича 1000 нейни морски пехотинци да са се предали
         </h3>
         Украинското министерство на отбраната обяви, че "няма информация" над 1000 нейни морски пехотинци да са попаднали в плен на руската армия в обсадения Мариупол, съобщава агенция Reuters.
         <br/>
         <br/>
         <div class="clearfix">
         </div>
         <!-- The Modal -->
         <div class="lightboxModal">
          <div class="infobar">
           <div class="count">
           </div>
          </div>
          <div class="navigation">
          </div>
          <div class="content">
           <img/>
          </div>
         </div>
         <figure class="figure lightbox">
          <a href="https://img.capital.bg/shimg/zx1278_4335940.jpg">
           <img alt="Бойци от проруските сепаратистки сили зареждат боеприпаси в бронирана бойна машина в обсадения Мариупол" class="figure-img img-fluid" data-src="https://img.capital.bg/shimg/zx1278_4335940.jpg" src="https://img.capital.bg/shimg/zx860y484_4335940.jpg" title="Бойци от проруските сепаратистки сили зареждат боеприпаси в бронирана бойна машина в обсадения Мариупол"/>
          </a>
          <div class="figure-caption">
           Бойци от проруските сепаратистки сили зареждат боеприпаси в бронирана бойна машина в обсадения Мариупол
          </div>
         </figure>
         <br/>
         <br/>
         По-рано през деня от руското военно министерство обявиха, че 1026 бойци включително 162 офицери от 36-та бригада на морската пехота са се предали. Също така във вторник беше разпространена Facebook-публикация, приписвана на войник от същото подразделение, според която пехотинците почти са изчерпали своите боеприпаси. Впоследствие въпросната публикация бе обявена от зам.-кмет на Мариупол за "фейк".
         <br/>
         <br/>
         Днес също така украинският президентски съветник Олекси Аресович написа в своя Twitter-профил, че тази нощ е извършена рискована операция, в резултат на която бойците от 36-та бригада на морската пехота са успели да се промъкнат и да се присъединят към полка "Азов", обвиняван от Москва, че е нацистко паравоенно формирование. В момента последното най-сериозно ядро на украинската съпротива в града се намира на територията на металургичния завод "Азовстал".
         <br/>
         <br/>
         За момента няма потвърждение от независим източник каква е съдбата на украинските морски пехотинци в обсадения Мариупол.
        </div>
       </div>
       <!-- Номер пагараф: 14 -->
       <h3>
        11:44
       </h3>
       <h3>
        Сателитни снимки показват нови войски в поне три руски погранични окръга
       </h3>
       <p>
        Русия концентрира свои военни подкрепления на поне три места в близост до границата с Украйна - в областите Белгород и Воронеж, както и край южното градче Матвеев Курган. Това показва последният анализ на сателитните снимки, направени от частната космическа компания Maxar Technologies.
       </p>
       <!-- Номер пагараф: 15 -->
       <p>
        Настъпващата армия се опитва да подсили офанзивата си в Източна Украйна, най-вече като насочи допълнителни части към град Изюм, за да подсили настъпление на юг и да превземе стратегическия град Славянск. Крайната цел на Кремъл е да прекъсне снабдителните линии най-опитните украински бойни части, окопали се по фронтовата линия в Донбас. След евентуалното превземане на Мариупол участващите в обсадата войски евентуално ще се насочат на север, за да завършат обкръжаването.
       </p>
       <!-- The Modal -->
       <div class="lightboxModal">
        <div class="infobar">
         <div class="count">
         </div>
        </div>
        <div class="navigation">
        </div>
        <div class="content">
         <img/>
        </div>
       </div>
       <figure class="figure lightbox">
        <a href="https://img.capital.bg/shimg/zx1278_4335873.jpg">
         <img alt="Боец от украинските Сили за специални операции охранява пленен руски танк" class="figure-img img-fluid" data-src="https://img.capital.bg/shimg/zx1278_4335873.jpg" src="https://img.capital.bg/shimg/zx860y484_4335873.jpg" title="Боец от украинските Сили за специални операции охранява пленен руски танк"/>
        </a>
        <div class="figure-caption">
         Боец от украинските Сили за специални операции охранява пленен руски танк
        </div>
        <div class="figure-caption">
         Източник:
			Reuters
        </div>
       </figure>
       <!-- Номер пагараф: 16 -->
       <p>
        Сателитните снимки на Maxar Technologies са регистрирали активно придвижване на окупационни войски и вътре в самата Украйна. В района на Донбас е забелязвано придвижване на не по-малко от 200 единици бойна техника включително танкове, бронетранспортьори и артилерия. Големи военни колони са заснети в Харковска област в района на село Вилхуватка и край Билокуракине в Луганск. Също така е забелязано разтоварване на бойна техника в района на авиобаза край Херсон в Южна Украйна.
       </p>
       <!-- The Modal -->
       <div class="lightboxModal">
        <div class="infobar">
         <div class="count">
         </div>
        </div>
        <div class="navigation">
        </div>
        <div class="content">
         <img/>
        </div>
       </div>
       <figure class="figure lightbox">
        <a href="https://img.capital.bg/shimg/zx1278_4335875.jpg">
         <img alt="Сателитна снимка на Maxar Technologies показва придвижването на голяма руска военна колона в района на Билокуракине в Луганска област" class="figure-img img-fluid" data-src="https://img.capital.bg/shimg/zx1278_4335875.jpg" src="https://img.capital.bg/shimg/zx860y484_4335875.jpg" title="Сателитна снимка на Maxar Technologies показва придвижването на голяма руска военна колона в района на Билокуракине в Луганска област"/>
        </a>
        <div class="figure-caption">
         Сателитна снимка на Maxar Technologies показва придвижването на голяма руска военна колона в района на Билокуракине в Луганска област
        </div>
        <div class="figure-caption">
         Фотограф:
			Maxar Technologies
        </div>
        <div class="figure-caption">
         Източник:
			Reuters
        </div>
       </figure>
      </div>
      <div class="story-content col-12 col-lg-7 offset-lg-1">
       <!-- Номер пагараф: 17 -->
       <h3>
        09:58
       </h3>
       <h3>
        Украинският президент отказа визита на германския си колега Щайнмайер заради близост с Русия
       </h3>
       <p>
        Украинският президент Зеленски е отказал посещение на германския президент Щайнмайер в Киев, съобщиха германски медии във вторник. Причината са близките отношения на Франк-Валтер Щайнмайер с Русия и президента Владимил Путин през последните години. Преди да стане президент, той на два пъти беше външен министър. Към това се добавя и положителното отношение на Щайнмайер към "Северен поток" 2. По-късно вчера Щайнмайер потвърди пред журналисти, че е бил готов да посети Киев с колегите си от Полша, Литва, Латвия и Естония, но "украинските власти смятали присъствието му за нежелателно".
       </p>
       <!-- Номер пагараф: 18 -->
       <p>
        Украинският посланик в Берлин Андрей Мелник съобщи в тв предаване, че правителството в Киев кани канцлера Олаф Шолц. При тази визита ще бъде обсъдено с какви тежки оръжия ще помогне на Украйна.
       </p>
       <!-- Номер пагараф: 19 -->
       <p>
        Миналата седмица президентът на Германия за първи път призна за грешки на германската политика спрямо Русия. "Поддръжката ми за "Северен поток 2" безспорно беше грешка. Ние държахме на това, дори когато Русия вече не вярваше, а нашите партньори ни предупреждаваха", каза президентът. "Може да направим горчива равносметка: Провалихме се в изграждането на общ европейски дом, в който да участва и Русия. Подходът ни да включим Русия в общата архитектура на европейската сигурност се провали".
       </p>
       <!-- Номер пагараф: 20 -->
       <!-- Каре wide -->
       <div class="card newsbox-wide">
        <div class="card-body">
         <strong>
          09:55
         </strong>
         <br/>
         <br/>
         <h3>
          Пентагонът събира щатските оръжейни компании заради Украйна
         </h3>
         Министерството на отбраната на САЩ организира среща с мениджмънта на осемте най-големи щатски производители на военна техника заради войната в Украйна. Целта на разговорите ще е да се обсъди какъв ще е капацитетът на индустриалните им мощности да снабдяват армията на Киев, в случай че бойните действия с Русия се проточат с години, съобщава британският вестник The Guardian, позовавайки се на два високопоставени източника от военните среди, разговаряли с агенция Reuters.
         <br/>
         <br/>
         Търсенето на оръжейни системи рязко скочи нагоре, след като инвазията на Русия накараха САЩ и съюзниците им да започнат да изпращат все повече и все по-тежко въоръжение на Украйна. Според Пентагона за момента най-удачни са малките преносими системи като противотанковите ракети Javelin и зенитните Stinger. Интензивното им използване и тяхната ефективност на бойното поле в Украйна обаче са накарали американските военни да се активизират при попълването на военновременните запаси от този вид оръжия. Javelin са съвместна разработка на Raytheon Technologies и Lockheed Martin Corp, а Stinger - само на Raytheon. Очаква се топмениджърите на двата оръжейни гиганта да участват в срещата в Пентагона. Други водещи отбранителни корпорации, които е планирано да присъстват, са Boeing, Northrop Grumman, General Dynamics и L3Harris Technologies.
        </div>
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 21 -->
       <h3>
        09:35
       </h3>
       <h3>
        Зеленски предлага да размени "кума на Путин" за пленени войници
       </h3>
       <p>
        Украйна, която вчера задържа задържа проруския олигарх Виктор Медвечук, наричан популярно и "кума на Путин", предложи той да бъде разменен за попаднали в плен украински войници. Офертата бе отправена от президента Зеленски по време на среднощното му онлайн-видеообръщение. Медвечук носи това прозвище, защото руският президент Путин е кръстник на дъщеря му.
       </p>
       <!-- Номер пагараф: 22 -->
       <p>
        Вчера вечерта украинското разузнаване обяви, че олигархът е заловен, след като в началото на руската инвазия е избягал от домашен арест и до момента се е укривал. Разпространена беше и негова снимка с камуфлажни дрехи и белезници. "Е, ако Медвечук е избрал да се облече военна униформа, той попада под действието на военните закони", коментира по този повод Зеленски. И продължава: "Предлагам Руската Федерация да размени този свой човек за нашите момчета и момичета, които в момента са в руски плен".
       </p>
       <!-- The Modal -->
       <div class="lightboxModal">
        <div class="infobar">
         <div class="count">
         </div>
        </div>
        <div class="navigation">
        </div>
        <div class="content">
         <img/>
        </div>
       </div>
       <figure class="figure lightbox">
        <a href="https://img.capital.bg/shimg/zx1278_4335819.jpg">
         <img alt="Виктор Медвечук" class="figure-img img-fluid" data-src="https://img.capital.bg/shimg/zx1278_4335819.jpg" src="https://img.capital.bg/shimg/zx860_4335819.jpg" title="Виктор Медвечук"/>
        </a>
        <div class="figure-caption">
         Виктор Медвечук
        </div>
        <div class="figure-caption">
         Източник:
			Reuters
        </div>
        <div class="figure-caption">
         <a href="https://img.capital.bg/shimg/oo_4335819.jpg" style="color: #00aeef;" target="_blank">
          Преглед на оригинала
         </a>
        </div>
       </figure>
       <!-- Номер пагараф: 23 -->
       <p>
        Тази сутрин говорителят на Кремъл Дмитри Песков обяви, че е твърде рано да се каже дали снимките на арестувания Медвечук са автентични. Украинската страна има склонност да прибягва най-сложните начини за създаване на фалшиви новини", твърди той пред държавната информационна агенция ТАСС.
       </p>
       <h3>
        <!-- Номер пагараф: 24 -->
       </h3>
       <p>
        <strong>
         12 април
        </strong>
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 25 -->
       <!-- Каре wide -->
       <div class="card newsbox-wide">
        <div class="card-body">
         <h3>
          Важни акценти от деня
         </h3>
         <ul>
          <li>
           Според Путин нахлуването в Украйна е било "правилното решение"
          </li>
          <li>
           Руските железници не могат да обслужат дълга си
          </li>
          <li>
           Байдън призова Индия да не купува руски петрол
          </li>
          <li>
           Русия подсилва армията си с контрабандно оръжие от Близкия Изток
          </li>
          <li>
           ЕС подготвя санкции за руския петрол
          </li>
          <li>
           Противоречиви съобщения за химическа атака в Мариупол
          </li>
         </ul>
         <br/>
         <br/>
        </div>
       </div>
       <!-- Каре wide -->
       <div class="card newsbox-wide">
        <div class="card-body">
         <strong>
          17:27
         </strong>
         <br/>
         <br/>
         <h3>
          Путин: Инвазията в Украйна беше "правилното решение"
         </h3>
         Президентът на Русия определи нахлуването в Украйна като "правилното решение" по време на официалното си посещение на космодрума "Восточни" в Амурска област в Далечния Изток на страната. "Нашата задача е да изпълним и постигнем всички наши цели с минимални загуби. И ще действаме ритмично, спокойно и според плановете, първоначално предложени от Генералния щаб", обяви руският държавен глава. Той също така нарече т.нар. спецоперация "благородна". Според официалната руска агенция ТАСС президентът е определил случващото се и като "трагедия".
         <br/>
         <br/>
         "Директно назовах целите. Главната е помощ за хората в Донбас. Бяхме принудени да направим това, защото за съжаление Киевските власти, подтиквани от Запада, се отказаха да изпълнят Минските споразумения... Да продължим да търпим този геноцид вече 8-ма година, за нас просто не е възможно. На второ място за наше съжаление Украйна започна да се превръща в плацдарм срещу Русия. Започнаха да насаждат там антируски национализъм и нацизъм и стълкновението на Русия с тези сили беше неизбежно", казва още Путин.
         <br/>
         <br/>
         <div class="clearfix">
         </div>
         <!-- The Modal -->
         <div class="lightboxModal">
          <div class="infobar">
           <div class="count">
           </div>
          </div>
          <div class="navigation">
          </div>
          <div class="content">
           <img/>
          </div>
         </div>
         <figure class="figure lightbox">
          <a href="https://img.capital.bg/shimg/zx1278_4335610.jpg">
           <img alt='Президентът Путин изненадващо посети във вторник новия космодрум "Восточни" в Амурска област на руския Далечния Изток' class="figure-img img-fluid" data-src="https://img.capital.bg/shimg/zx1278_4335610.jpg" src="https://img.capital.bg/shimg/zx860y484_4335610.jpg" title='Президентът Путин изненадващо посети във вторник новия космодрум "Восточни" в Амурска област на руския Далечния Изток'/>
          </a>
          <div class="figure-caption">
           Президентът Путин изненадващо посети във вторник новия космодрум "Восточни" в Амурска област на руския Далечния Изток
          </div>
         </figure>
         <br/>
         <br/>
         <em>
          Ето какви бяха основните послания на руския президент по време на първото му публично изявление след изтеглянето от Северна Украйна:
         </em>
         <br/>
         <br/>
         <ul>
          <li>
           Според Путин Украйна се е отклонила от договорките, постигнати по време на преговорите в Истанбул, и в момента дипломацията е "в задънена улица".
          </li>
          <li>
           Военната операция се движи по план и краят й зависи от интензивността на бойните действия.
          </li>
          <li>
           Руската финансова система работи добре и икономическият "блицкриг" на Запада се е провалил. Рискът от санкциите може да се увеличи в средносрочен и дългосрочен план.
          </li>
          <li>
           Путин твърди, че Западът не разбира как трудностите сплотяват руските хора.
          </li>
          <li>
           Според руския президент визуалните доказателства за убийства на цивилни в Буча са фалшиви.
          </li>
         </ul>
         <br/>
         <br/>
        </div>
       </div>
       <!-- Номер пагараф: 26 -->
       <h3>
        14:49
       </h3>
       <h3>
        Руските железници бяха обявени във фалит заради пропуснато дългово плащане
       </h3>
       <p>
        Руската жп компания "Российские железные дороги" е в неизпълнение на задълженията си, след като е пропуснала плащане на лихви по облигации. Това е първото подобно неизпълнение, откакто Западът наложи санкции на Русия, които усложниха финансовите трансакции. Според Комитета за определяне на кредитни деривати дефолтът е настъпил, след като купонът, дължим на 14 март, не е достигнал до инвеститорите до края на 10-дневния гратисен период, съобщава Bloomberg.
       </p>
       <!-- Номер пагараф: 27 -->
       <p>
        Решението може да създаде прецедент за руското правителство и местните компании, които са се оказали в подобно положение. От началото на войната в Украйна западните банки и други финансови посредници блокираха плащанията по облигациите, тъй като се интересуваха от правните последици от санкциите, като на практика изключиха руските кредитополучатели от световната финансова система.
       </p>
       <!-- Номер пагараф: 28 -->
       <p>
        Руското финансово министерство обвини САЩ и други държави, че се опитват да принудят страната да обяви фалит, който ще бъде първият от над един век. Русия трябваше да изплати суми по две доларови емисии облигации в рубли, за да продължи да обслужва дълга си, въпреки че условията на емисиите не го позволяваха.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 29 -->
       <p>
        От S&amp;P Global Ratings заявиха през миналата седмица, че плащането в друга валута ще се счита за изпадане във фалит въпреки че правителството има време до началото на май, за да преобразува плащането в долари.
       </p>
       <!-- Номер пагараф: 30 -->
       <h3>
        11:20
       </h3>
       <h3>
        Русия подсилва армията си в Украйна с оръжие от Иран и Ирак
       </h3>
       <p>
        Армията на Кремъл, която води бойни действия в Украйна, е получила боеприпаси и оръжейни системи от Ирак с помощта на иранска контрабандна мрежа, твърди авторитетният британски всекидневник The Guardian.
       </p>
       <!-- Номер пагараф: 31 -->
       <p>
        Според източници за изданието става дума въоръжение, осигурено от проиранските милиции в Ирак, които от 2016 г. ефективно са интегрирани във въоръжените сили на страната покрай борбата със силите на "Ислямска държава". Става дума за противотанкови гранатомети и ракетни системи, включително установки Astros II, разработени от Бразилия. Руската армия е получила и ирански зенитно-ракетни (ЗРК) комплекси Bavar-373, подобни на руските С-300. Също така властта в Техеран е върнала на Москва ЗРК системи С-300, които са й били дарени по-рано. Оръжейните доставки са били извършени с кораби през Каспийско море от иранското пристанище Бандар-е Анзали до руския град Астрахан при устието на река Волга.
       </p>
       <!-- Номер пагараф: 32 -->
       <p>
        Доставката на оръжейни системи от съюзници на Кремъл е първото пряко доказателство, че руският военно-промишлен комплекс действително започва да се задъхва покрай западните санкции и забрана за експорт на стоки с възможна двойна употреба. Според твърденията на украинското разузнаване основните руски предприятия за производство на танкове и бронирана техника започват да изпитват недостиг на резервни части, което им пречи да ремонтират ефективно повредената бойна техника.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 33 -->
       <h3>
        11:05
       </h3>
       <h3>
        Байдън: Купуването на повече петрол от Русия не е в интерес на Индия
       </h3>
       <p>
        Купуването на повече петрол от Русия не е в интерес на Индия и може да попречи на отговора на САЩ на войната в Украйна. Това е заявил президентът Джо Байдън на индийския премиер Нарендра Моди, съобщава говорителят на Белия дом Джен Псаки.
       </p>
       <!-- Номер пагараф: 34 -->
       <p>
        По време на едночасова виртуална среща, Байдън и Моди са изразили нарастващата тревога от разрушенията в Украйна, особено в Буча, където бяха убити много цивилни. Байдън отбелязва, че Индия има опасения относно задълбочаването на връзките между Русия и Китай. И предупреждава, че позицията на Индия в света няма да бъде подобрена чрез разчитане на руски енергийни източници. "Президентът каза много ясно, че не е в техен интерес да увеличават това", съобщава Псаки.
       </p>
       <!-- The Modal -->
       <div class="lightboxModal">
        <div class="infobar">
         <div class="count">
         </div>
        </div>
        <div class="navigation">
        </div>
        <div class="content">
         <img/>
        </div>
       </div>
       <figure class="figure lightbox">
        <a href="https://img.capital.bg/shimg/zx1278_4335396.jpg">
         <img alt="" class="figure-img img-fluid" data-src="https://img.capital.bg/shimg/zx1278_4335396.jpg" src="https://img.capital.bg/shimg/zx860y484_4335396.jpg" title=""/>
        </a>
        <div class="figure-caption">
         Източник:
			Reuters
        </div>
       </figure>
       <!-- Номер пагараф: 35 -->
       <p>
        Индия е закупила близо 13 млн. барела руски петрол от началото на инвазията в Украйна. Това е значително увеличение спрямо 2021 г, когато за цялата година е внесла 16 млн. барела петрол от Русия. Страната е и сред най-големите вносители на руски оръжия, но купува значително количество и от САЩ.
       </p>
       <!-- Номер пагараф: 36 -->
       <p>
        Индия се опитва да балансира между връзките си с Русия и Запада. Страната е член на т. нар. Quad група, в която влизат още САЩ, Япония и Австралия с цел противодействие на регионалната експанзия на Китай. Но за разлика от други членки на Quad, Индия не наложи санкции на Русия. Неотдавна Байдън отбеляза, че от групата само Индия е "донякъде нестабилна" в действията си срещу Москва.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 37 -->
       <p>
        Псаки не разкрива дали Индия е поела някакви ангажименти за вноса на петрол, но казва, че Вашингтон е готов да помогне на страната да диверсифицира източниците си на енергия. Представител на САЩ добавя, че "не сме молили Индия да направи нещо конкретно". И отбелязва, че "Индия ще направи свои собствени преценки" след "много откровен разговор".
       </p>
       <!-- Номер пагараф: 38 -->
       <h3>
        10:21
       </h3>
       <h3>
        ЕС подготвя санкции за руския петрол
       </h3>
       <p>
        Европейската комисия (ЕК) изготвя предложения за петролно ембарго срещу Русия, но тепърва предстои да се постигне съгласие между всички страни. Много от външните министрите на срещата в Люксембург показаха подкрепа за санкциите върху вноса на руски петрол, каза висшият дипломат на ЕС Жозеп Борел, но за други подобна забрана би представлявала "асиметричен шок".
       </p>
       <!-- Номер пагараф: 39 -->
       <p>
        ЕС се насочва към санкции за руския петрол, който съставлява около една четвърт от вноса на суров нефт в ЕС, за да усили натиска върху Русия да спре обстрела на украински градове след инвазията на Москва в Украйна на 24 февруари. След разкритията за масови убийства на цивилни граждани от руски войски в Украйна, миналата седмица съюзът одобри пети пакет от санкции срещу Русия, който включва прекратяване на вноса на руски въглища. Русия отрича да е убивала цивилни, но проверката на фактите показва друго.
       </p>
       <!-- Номер пагараф: 40 -->
       <p>
        Председателят на ЕК Урсула фон дер Лайен каза миналата седмица, че се обмислят допълнителни санкции, включително за внос на петрол, отчасти въз основа на предложения от правителствата на ЕС. Тези идеи включват налагане на мита върху руския петрол или забрана на някои петролни продукти.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 41 -->
       <p>
        Всяко петролно ембарго се основава както на обхвата и времето за въвеждане, така и на подкрепата на 27-те държави в ЕС. Енергийната зависимост на страните варива, като България е почти изцяло зависима от руския петрол. Унгария пък заяви, че не може да подкрепи петролното ембарго. Позицията на Германия, като най-голямата икономика в ЕС, ще бъде от решаващо значение.
       </p>
       <!-- The Modal -->
       <div class="lightboxModal">
        <div class="infobar">
         <div class="count">
         </div>
        </div>
        <div class="navigation">
        </div>
        <div class="content">
         <img/>
        </div>
       </div>
       <figure class="figure lightbox">
        <a href="https://img.capital.bg/shimg/zx1278_4335379.jpg">
         <img alt="Невзривена руска ракета, забита в асфалта пред сградата на регионалната областна администрация в Харков, Източна Украйна" class="figure-img img-fluid" data-src="https://img.capital.bg/shimg/zx1278_4335379.jpg" src="https://img.capital.bg/shimg/zx860y484_4335379.jpg" title="Невзривена руска ракета, забита в асфалта пред сградата на регионалната областна администрация в Харков, Източна Украйна"/>
        </a>
        <div class="figure-caption">
         Невзривена руска ракета, забита в асфалта пред сградата на регионалната областна администрация в Харков, Източна Украйна
        </div>
        <div class="figure-caption">
         Източник:
			Reuters
        </div>
       </figure>
       <!-- Номер пагараф: 42 -->
       <h3>
        09:38
       </h3>
       <h3>
        Противоречиви съобщения за атака с бойни отровни вещества в Мариупол
       </h3>
       <p>
        Украинските власти подозират, че руската армия е използвала "токсична субстанция, хвърлена от дрон", по време на обсадата на югоизточния град Мариупол. В своето традиционно среднощно видеообръщение президентът Зеленски предупреди, че се задава "нов етап на терора". Депутатът Ивана Климпуш, която е председател на парламентарната комисия по евроинтеграция, обяви, че неизвестната субстанция в Мариупол най-вероятно е химическо оръжие. Предполагаемото обгазяване е извършено около 10 ч. вечерта местно време. За момента информацията за възможна атака със забранено вещество не е потвърдена от независим източник.
       </p>
       <!-- Номер пагараф: 43 -->
       <p>
        Вчера вечерта Андрий Билетски, който командир на обсадения в Мариупол полк "Азов" (обвиняван от руснаците в нацизъм) е съобщил, че трима души са проявили признаци на химическо отравяне, но няма очевидни "катастрофални последици" за тяхното здраве. Противно на вчерашните неофициални съобщения, че обкръжения пристанищен град е на път да падне до часове заради изчерпване на боеприпасите, сраженията в централната му част продължават.
       </p>
       <!-- Номер пагараф: 44 -->
       <p>
        Говорителят на Пентагона Джон Кърби обяви тази нощ, че американската армия е запозната със съобщенията за потенциално използване на забранени химически вещества в Мариупол, но "за момента те не могат да бъдат потвърдени". Той добави, че ако тези информации са верни, те ще отразяват "руския потенциал да използва разнообразни вещества за борба с масови безредици, включително сълзотворен газ, примесени с други химични агенти". Външният министър на Великобритания Лиз Тръс от своя страна обяви, че в момента се работи по уточняването на подробностите около предполагаемата атака."Всяко използване на такива оръжия би била брутална ескалация на този конфликт и ще държим отговорни Путин и неговия режим", обобщава тя.
       </p>
       <!-- The Modal -->
       <div class="lightboxModal">
        <div class="infobar">
         <div class="count">
         </div>
        </div>
        <div class="navigation">
        </div>
        <div class="content">
         <img/>
        </div>
       </div>
       <figure class="figure lightbox">
        <a href="https://img.capital.bg/shimg/zx1278_4335360.jpg">
         <img alt="Бойци от проруските сепаратистки сили патрулират с бронетранспортьор по улиците в окупираните части на Мариупол" class="figure-img img-fluid" data-src="https://img.capital.bg/shimg/zx1278_4335360.jpg" src="https://img.capital.bg/shimg/zx860y484_4335360.jpg" title="Бойци от проруските сепаратистки сили патрулират с бронетранспортьор по улиците в окупираните части на Мариупол"/>
        </a>
        <div class="figure-caption">
         Бойци от проруските сепаратистки сили патрулират с бронетранспортьор по улиците в окупираните части на Мариупол
        </div>
        <div class="figure-caption">
         Източник:
			Reuters
        </div>
       </figure>
      </div>
      <div class="story-content col-12 col-lg-7 offset-lg-1">
       <!-- Номер пагараф: 45 -->
       <p>
       </p>
       <h3>
        <strong>
         11 април
        </strong>
       </h3>
       <!-- Номер пагараф: 46 -->
       <!-- Каре wide -->
       <div class="card newsbox-wide">
        <div class="card-body">
         <h3>
          Важни събития от деня
         </h3>
         Финландия и Швеция се готвят да влязат в НАТО през лятото
         <br/>
         <br/>
         Украинската армия се готви за "последната битка за Мариупол"
         <br/>
         <br/>
         Войната може да изтрие почти половината от икономиката на Украйна
         <br/>
         <br/>
         Германия предлага ЕС да даде тежки оръжия на Украйна
         <br/>
         <br/>
         Societe Generale продава бизнеса си в Русия на компания, близка до олигарха Владимир Потанин
         <br/>
         <br/>
         ЕС забрани на 20 руски авиокомпании да летят до Европа
        </div>
       </div>
       <!-- Каре wide -->
       <div class="card newsbox-wide">
        <div class="card-body">
         <strong>
          21:03
         </strong>
         <br/>
         <br/>
         <h3>
          Русия повишава нивото на заплаха по границата с Украйна
         </h3>
         Три руски региона, които граничат с Украйна, са повишили нивото на заплаха заради "възможни провокации". Става дума за областите Белгород, Воронеж и Брянск, които затягат мерките за сигурност и призовават гражданите към бдителност. Още един руски регион - Курск, е направил това още в неделя. Москва обвинява Украйна, че извършва агресивни действия на територията на нейните погранични райони, включително че е виновна за ударите по силози с гориво в Белгород, извършени от два вертолета Ми-24. Украинската армия от своя страна отказа да поеме отговорност за атаката. Също така в районите на Белгород и Ростов на Дон бяха извършени атаки с ракети с малък радиус на действие "Точка".
         <br/>
         <br/>
         <div class="clearfix">
         </div>
         <!-- The Modal -->
         <div class="lightboxModal">
          <div class="infobar">
           <div class="count">
           </div>
          </div>
          <div class="navigation">
          </div>
          <div class="content">
           <img/>
          </div>
         </div>
         <figure class="figure lightbox">
          <a href="https://img.capital.bg/shimg/zx1278_4335369.jpg">
           <img alt="Поразеното от атака на щурмови вертолети горивно депо в руския град Белгород край границата с Украйна" class="figure-img img-fluid" data-src="https://img.capital.bg/shimg/zx1278_4335369.jpg" src="https://img.capital.bg/shimg/zx860y484_4335369.jpg" title="Поразеното от атака на щурмови вертолети горивно депо в руския град Белгород край границата с Украйна"/>
          </a>
          <div class="figure-caption">
           Поразеното от атака на щурмови вертолети горивно депо в руския град Белгород край границата с Украйна
          </div>
         </figure>
         <br/>
         <br/>
         Паралелно руските сили очевидно се готвят за настъпление. Областният управител на Луганск Серхи Гайдай обяви, че нападащата армия придвижва военна техника по посока към фронтовата линия в региона. Частната сателитна компания Maxar път разпространи снимки на руска военна колона с дължина около 13 км., която се придвижва на територията на Харковска област. Руският външен министър Сергей Лавров пък обяви днес, въоръжените сили на страната няма да прекратят своите офанзивни действия дори и по време на следващия кръг от дипломатически преговори за спиране на огъня, докато не се стигне до окончателно споразумение.
        </div>
       </div>
       <!-- Номер пагараф: 47 -->
       <!-- Номер пагараф: 48 -->
       <h3>
        16:45
       </h3>
       <h3>
        20 руски авиокомпании бяха добавени към списъка на ЕС за авиационна безопасност
       </h3>
       <p>
        Европейската комисия актуализира списъка си за авиационна безопасност, в който се посочват авиокомпаниите, обхванати от оперативна забрана или ограничения в рамките на ЕС, тъй като не отговарят на международните стандарти. Решението се основава на единодушното становище на експерти от държавите членки, които проведоха заседание по-рано този месец.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 49 -->
       <p>
        В актуализирания списък са включени 21 авиокомпании, сертифицирани в Русия. Поради "принудителната пререгистрация от страна на Русия на въздухоплавателни средства, притежавани от чуждестранни лица, позволява тяхната експлоатация без валидни сертификати за летателна годност и е в нарушение на международните стандарти за авиационна безопасност", се казва в официалното съобщение на ЕК.
       </p>
       <!-- Номер пагараф: 50 -->
       <p>
        Европейският комисар по въпросите на транспорта Адина Вълян заяви: "Руската федерална агенция за въздушен транспорт е позволила на руски авиокомпании да експлоатират стотици чуждестранни въздухоплавателни средства без валиден сертификат за летателна годност. Тази експлоатация се извършва съзнателно и в нарушение на приложимите международни стандарти за безопасност, което представлява не само явно нарушение на Конвенцията за международно гражданско въздухоплаване (Чикагската конвенция), но и непосредствена заплаха за безопасността. Живеем в контекста на непровокираната и неоправдана военна агресия на Русия срещу Украйна. Бих искала обаче да заявя съвсем ясно, че решението ни не е поредна санкция срещу Русия - то е взето единствено въз основа на технически съображения и съображения за безопасност. Ние не смесваме безопасността с политиката."
       </p>
       <!-- Номер пагараф: 51 -->
       <p>
        След актуализацията забраната за полети в небето на ЕС вече обхваща 117 авиокомпании:
       </p>
       <!-- Номер пагараф: 52 -->
       <p>
       </p>
       <ul>
        <li>
         90 авиокомпании, сертифицирани в 15 различни държави - поради неподходящия надзор върху безопасността от страна на авиационните органи на тези държави;
        </li>
        <li>
         21 авиокомпании, сертифицирани в Русия, както и 6 отделни авиокомпании от други държави - поради установени сериозни пропуски по отношение на безопасността: Avior Airlines (Венецуела), Blue Wing Airlines (Суринам), Iran Aseman Airlines (Иран), Iraqi Airways (Ирак), Med-View Airlines (Нигерия) и Air Zimbabwe (Зимбабве).
        </li>
       </ul>
      </div>
      <div class="story-content col-12 col-lg-7 offset-lg-1">
       <!-- Номер пагараф: 53 -->
       <p>
        Други две авиокомпании - Iran Air (Иран) и Air Koryo (Северна Корея), са обект на оперативни ограничения и могат да изпълняват полети до ЕС само с определени типове въздухоплавателни средства.
       </p>
       <!-- Номер пагараф: 54 -->
       <!-- Каре wide -->
       <div class="card newsbox-wide">
        <div class="card-body">
         <strong>
          16:21
         </strong>
         <br/>
         <br/>
         <h3>
          Украинската армия се готви за "последната битка за Мариупол"
         </h3>
         Украинските сили, обкръжени в пристанищния град Мариупол, се подготвят за последното си сражение с атакуващата руска армия, тъй като "мунициите са на привършване", съобщава агенция AFP, цитирайки онлайн-публикация на войник от 36-та бригада на морската пехота. След 47 дни отбрана на ключовото населено място на Азовско море и "извършването на всичко възможно и невъзможно", бойците са "изтласкани" и "обкръжени", продължава той. И добавя "Това означава смърт за някои от нас и пленничество - за останалите".
         <br/>
         <br/>
         <div class="clearfix">
         </div>
         <!-- The Modal -->
         <div class="lightboxModal">
          <div class="infobar">
           <div class="count">
           </div>
          </div>
          <div class="navigation">
          </div>
          <div class="content">
           <img/>
          </div>
         </div>
         <figure class="figure lightbox">
          <a href="https://img.capital.bg/shimg/zx1278_4335147.jpg">
           <img alt="Бойци от проруските сепаратистки сили подготвят за стрелба преносимо противотанково оръдие в обсадения украински град Мариупол" class="figure-img img-fluid" data-src="https://img.capital.bg/shimg/zx1278_4335147.jpg" src="https://img.capital.bg/shimg/zx860y484_4335147.jpg" title="Бойци от проруските сепаратистки сили подготвят за стрелба преносимо противотанково оръдие в обсадения украински град Мариупол"/>
          </a>
          <div class="figure-caption">
           Бойци от проруските сепаратистки сили подготвят за стрелба преносимо противотанково оръдие в обсадения украински град Мариупол
          </div>
         </figure>
         <br/>
         <br/>
         Според последните разузнавателни доклади руската армия е успяла да раздели на две отбраняващите се украински бойци - една част са обкръжени в района на пристанището, а друга - в металургичния комбинат "Азовстал". Окончателното завоюване на Мариупол ще позволи на окупационните сили да завършат сухопътния коридор към Кримския полуостров и да пренасочат по-голямата част от бойните части към приоритетния за Кремъл източен фронт в Донецк и Луганск.
        </div>
       </div>
       <!-- Номер пагараф: 55 -->
       <h3>
        12:26
       </h3>
       <h3>
        Словакия отрича Русия да е унищожила дарените от нея зенитни ракети С-300
       </h3>
       <p>
        Словакия категорично отхвърля руската пропаганда, че предоставените на Украйна нейни противовъздушни системи С-300 са унищожени, това е измама. Такъв е коментарът на словашкия премиер Едуард Хегер по повод (дез)информацията, разпространена още вчера от руски източници, според която зенирно-ракетните комплекси (ЗРК), предадени на украинската армия през уикенда, са поразени с крилати ракети.
       </p>
       <!-- The Modal -->
       <div class="lightboxModal">
        <div class="infobar">
         <div class="count">
         </div>
        </div>
        <div class="navigation">
        </div>
        <div class="content">
         <img/>
        </div>
       </div>
       <figure class="figure lightbox">
        <a href="https://img.capital.bg/shimg/zx1278_4335368.jpg">
         <img alt="" class="figure-img img-fluid" data-src="https://img.capital.bg/shimg/zx1278_4335368.jpg" src="https://img.capital.bg/shimg/zx860y484_4335368.jpg" title=""/>
        </a>
        <div class="figure-caption">
         Източник:
			Reuters
        </div>
       </figure>
       <!-- Номер пагараф: 56 -->
       <p>
        Тази сутрин говорителят на руската армия ген. Игор Конашенков също обяви, че са били нанесени удари с ракети "Калибр" по четири зенитни системи С-300, укрити в хангар в предградията на град Днипро в Централна Украйна. Той твърди, че ЗРК-установките са доставени от "европейска държава", но не уточни коя е тя. За момента няма официален коментар по повод тези твърдения от страна на Киев.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 57 -->
       <!-- Каре wide -->
       <div class="card newsbox-wide">
        <div class="card-body">
         <strong>
          11:51
         </strong>
         <br/>
         <br/>
         <h3>
          Путин ще се срещне днес с канцлера на Австрия
         </h3>
         <div class="clearfix">
         </div>
         <!-- The Modal -->
         <div class="lightboxModal">
          <div class="infobar">
           <div class="count">
           </div>
          </div>
          <div class="navigation">
          </div>
          <div class="content">
           <img/>
          </div>
         </div>
         <figure class="figure lightbox">
          <a href="https://img.capital.bg/shimg/zx1278_4334950.jpg">
           <img alt="Австрийският канцлер Нехамер (в средата) по време на посещението си в украинската столица Киев този уикенд" class="figure-img img-fluid" data-src="https://img.capital.bg/shimg/zx1278_4334950.jpg" src="https://img.capital.bg/shimg/zx860y484_4334950.jpg" title="Австрийският канцлер Нехамер (в средата) по време на посещението си в украинската столица Киев този уикенд"/>
          </a>
          <div class="figure-caption">
           Австрийският канцлер Нехамер (в средата) по време на посещението си в украинската столица Киев този уикенд
          </div>
         </figure>
         <br/>
         <br/>
         След като посети през уикенда Киев и украинския президент Зеленски, австрийският канцлер Карл Нехамер отпътува днес за Москва, където ще разговаря с Владимир Путин. Така той ще стане първия европейски лидер, който се среща на живо с руския държавен глава след началото на инвазията в Украйна и ще се опита да посредничи за спиране на бойните действия и мирно разрешаване на кризата. "Ние сме военно неутрални, но имаме ясна позиция по отношение на руската агресивна война срещу Украйна. Тя трябва да спре! Има нужда от хуманитарни коридори, спиране на огъня и пълно разследване на военните престъпления", обяви Нехамер в Twitter. Австрийският канцлер твърди, че е осведомил и брифирал за пътуването си европейските лидери, както и украинския президент Зеленски.
        </div>
       </div>
       <!-- Номер пагараф: 58 -->
       <h3>
        11:27
       </h3>
       <h3>
        Китай е транспортирал зенитни ракети за Сърбия през българското небе
       </h3>
       <p>
        Сърбия, която е най-близкият руски съюзник на Балканите, е получила този уикенд модерни китайски зенитно-ракетни комплекси (ЗРК). Шест военно-транспортни самолета Y-20 на китайската армия са преминали през въздушното пространство на България и Турция в неделя и са кацнали на белградското летище Никола Тесла, пренасяйки на борда си противовъздушни системи HQ-22, предназначени за сръбската армия.
       </p>
       <!-- Номер пагараф: 59 -->
       <p>
        Сръбският президент Александър Вучич е потвърдил, че става дума за доставка на зенитни ракети със среден обсег, договорени с Китай през 2019 г. Той е обявил, че ще представи във вторник или сряда "новата гордост" на сръбската армия.
       </p>
       <!-- Номер пагараф: 60 -->
       <p>
        Системите HQ-22 са подобни като параметри на американските Patriot и руските С-300. Mакар че експортната им версия FK-3 е с по-малък радиус на действие (от порядъка на 150 км.) на теория тя би позволила на Сърбия да обстрелва въздушни цели в цяла западна България, включително над София, Кюстендил, Благоевград, както и градовете в целия Северозапад.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 61 -->
       <p>
        Освен България, в случай на ескалация сръбските ЗРК могат да представляват заплаха за въздушния трафик и на другите натовски държави в региона: Румъния, Унгария, Хърватия, Черна гора, Албания и Северна Македония, както и за Босна и Херцеговина и Косово.
       </p>
       <!-- Номер пагараф: 62 -->
       <h3>
        11:07
       </h3>
       <h3>
        Финландия и Швеция се готвят да влязат в НАТО през лятото
       </h3>
       <p>
        С инвазията си в Украйна Русия е допуснала "огромна стратегическа грешка", тъй като събитията от последните шест седмици подтикват Финландия и Швеция да се присъединят към НАТО. Според неназовани официални източници, цитирани от The Times, това ще се случи още през лятото. Според американски официални представители присъединяването на двете скандинавски държави към Северноатлантическия алианс е било "тема на разговорите по време на няколко сесии" в рамките на срещата на външните министри на съюзническите държави, проведена миналата седмица в Брюксел.
       </p>
       <!-- The Modal -->
       <div class="lightboxModal">
        <div class="infobar">
         <div class="count">
         </div>
        </div>
        <div class="navigation">
        </div>
        <div class="content">
         <img/>
        </div>
       </div>
       <figure class="figure lightbox">
        <a href="https://img.capital.bg/shimg/zx1278_4334952.jpg">
         <img alt='Шведска и финландска бронирана бойна техника взе участие в натовското учение "Cold response", което се проведе в Норвегия паралелно на руската инвазия в Украйна' class="figure-img img-fluid" data-src="https://img.capital.bg/shimg/zx1278_4334952.jpg" src="https://img.capital.bg/shimg/zx860y484_4334952.jpg" title='Шведска и финландска бронирана бойна техника взе участие в натовското учение "Cold response", което се проведе в Норвегия паралелно на руската инвазия в Украйна'/>
        </a>
        <div class="figure-caption">
         Шведска и финландска бронирана бойна техника взе участие в натовското учение "Cold response", което се проведе в Норвегия паралелно на руската инвазия в Украйна
        </div>
        <div class="figure-caption">
         Източник:
			Reuters
        </div>
       </figure>
       <!-- Номер пагараф: 63 -->
       <p>
        Веднага след съюзната среща на високо равнище в белгийската столица външният министър на Финландия Пека Хаависто обяви, че страната му изяснява какви са следващите стъпки за постигане на пълноправно членство в НАТО. През тази седмица въпросът ще бъде обсъждан във финландския парламент, като правителството ще представи анализ как националната сигурност е застрашена от руското решение за нахлуване в Украйна. До момента Финландия, която споделя 1300 км сухоземна граница с Русия, предпочиташе да поддържа военен неутралитет и да бъде само член на ЕС. Основната причина за това решение е историческа: през 1939 г. Сталин нахлува на територията на скандинавската държава и откъсва 9% от нейната територия в хода на т.нар. "Зимна война", макар и с цената на 5 пъти по-големи загуби в жива сила. От този момент нататък властта в Хелзинки предприема курс към "специални взаимоотношения" с Москва в опит да избегне повторение на подобна инвазия. По всичко личи обаче, че Финландия е на път да преоцени десетилетния политически консенсус, че не трябва да дразни с действията си Москва.
       </p>
       <!-- Номер пагараф: 64 -->
       <p>
        През уикенда също така подобни сигнали започнаха да идват и от неутралната Швеция. Лидерът на втората по големина опозиционна партия Ими Окешон обяви, че формацията би подкрепила членство на страната в НАТО, в случай че Финландия реши да направи същото. Това би дало възможност на правителството в Стокхолм да постигне голямо парламентарно мнозинство в подкрепа евентуална скорошна евроатлантическа интеграция.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 65 -->
       <h3>
        10:35
       </h3>
       <h3>
        Световната банка очаква икономиката на Украйна да се срине с 45%
       </h3>
       <p>
        Икономиката на Украйна вероятно ще се свие с внушителните 45.1% тази година, тъй като руската инвазия почти спря бизнеса, намали износа и унищожи производствения капацитет, заяви Световната банка в нова оценка на икономическите последици от войната. Финансовата институция също така прогнозира, че БВП на Русия през 2022 г. ще спадне с 11.2% поради наказателните санкции, наложени от Запада на руските банки, държавни предприятия и други институции. Регионът на Световната банка за Източна Европа, включващ Украйна, Беларус и Молдова, се очаква да покаже свиване на БВП от 30.7% тази година, поради сътресения от войната и нарушаване на търговията.
       </p>
       <!-- Номер пагараф: 66 -->
       <p>
        Според Световната банка над половината от предприятията в Украйна са затворени, докато отворените работят доста под нормалния си капацитет. Затварянето на черноморското корабоплаване от Украйна прекъсна около 90% от износа на зърно за страната и половината от общия й износ.
       </p>
       <!-- The Modal -->
       <div class="lightboxModal">
        <div class="infobar">
         <div class="count">
         </div>
        </div>
        <div class="navigation">
        </div>
        <div class="content">
         <img/>
        </div>
       </div>
       <figure class="figure lightbox">
        <a href="https://img.capital.bg/shimg/zx1278_4334933.jpg">
         <img alt="Украйна и Русия изпращат подкрепления в Източна Украйна, подготвяйки се за най-големите битки във войната до момента" class="figure-img img-fluid" data-src="https://img.capital.bg/shimg/zx1278_4334933.jpg" src="https://img.capital.bg/shimg/zx860y484_4334933.jpg" title="Украйна и Русия изпращат подкрепления в Източна Украйна, подготвяйки се за най-големите битки във войната до момента"/>
        </a>
        <div class="figure-caption">
         Украйна и Русия изпращат подкрепления в Източна Украйна, подготвяйки се за най-големите битки във войната до момента
        </div>
        <div class="figure-caption">
         Източник:
			Reuters
        </div>
       </figure>
       <!-- Номер пагараф: 67 -->
       <p>
        Продължаването на войната вероятно ще принуди Световната банка да преразгледа своите прогнози и да предвиди още по-голям спад на БВП. В най-лошия сценарий се допуска допълнителен спад от 3 пр. пункта в еврозоната през 2022 г., "отразяващ въздействието на шокове в цените на суровините от ескалацията на войната. Това от своя страна предизвиква допълнителни санкции и намалява руския износ за еврозоната.
       </p>
       <!-- Номер пагараф: 68 -->
       <p>
        Неблагоприятният сценарий също предполага шок за финансовото доверие, 20% свиване на БВП на Русия и 75% свиване на икономиката на Украйна.
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
