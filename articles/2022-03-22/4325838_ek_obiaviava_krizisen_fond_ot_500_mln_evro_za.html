<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/politika_i_ikonomika/sviat/2022/03/22/4325838_ek_obiaviava_krizisen_fond_ot_500_mln_evro_za/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      ЕК обявява кризисен фонд от 500 млн. евро за фермерите заради войната в Украйна
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="ЕК" class="img-fluid" src="https://img.capital.bg/shimg/zx952y526_4327290.jpg?v=1647943217"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Войната между Русия и Украйна, световни лидери в производството на редица земеделски култури, вече доведе до покачване на цените на зърното. Европа трудно може да издържи пореден удар след ковид и свързаната с него инфлация, високите цени на горивата и възможното прекъсване на веригата им на доставки. Фермери в ЕС вече се подготвят за още по-високи разходи за основни суровини като торове и фуражи. И въпреки че е малко вероятно потребителите да видят празни рафтове в супермаркетите, страховете от натрупване на проблемите и от търговските предизвикателства са оправдани. На този фон ЕС се опитва да вземе мерки.
       </p>
       <!-- Номер пагараф: 2 -->
       <h3>
        Какво ще предложи ЕС
       </h3>
       <p>
        "Това, което се случва в Украйна, ще промени целия ни подход и виждането ни за бъдещето на селското стопанство, каза еврокомисарят по земеделието Януш Войчеховски в Европейския парламент миналата седмица. Трябва да се върнем фокуса си върху продоволствената сигурност."
       </p>
       <!-- Номер пагараф: 3 -->
       <p>
        ЕС ще обяви още мерки, които биха позволили алтернативи на протеинови култури да се използват за фураж, каза Войчеховски. Съюзът разглежда също възможността за подкрепа за индустрията за свинско месо и формулира предложение, което да позволи на държавите членки да предоставят директна помощ на фермерите (при облекчаване на правилата за държавна помощ), както се случи по време на пандемията. Министрите на земеделието в понеделник одобриха създаването на нов фонд на стойност около 500 млн. евро.
       </p>
       <!-- Номер пагараф: 4 -->
       <p>
        Те се ангажираха още да разгледат и други искания, включително автономия на тора. "Зависим твърде много от вноса от Русия и Беларус в сектора на торовете", каза френският министър на земеделието Жулиен Денорманди.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        По време на срещата министрите разговаряха с украинския си колега Роман Лещенко и се съгласиха да предложат помощ на хранителния сектор на страната и финансиране, каза Денорманди, добавяйки, че Лещенко трябваше да прекрати срещата по-рано от планираното поради сирена за въздушно нападение.
       </p>
       <!-- Номер пагараф: 6 -->
       <p>
        Предложенията за подкрепа на селското стопанство в ЕС ще бъдат обявени от Европейската комисия в четвъртък. Следва формалното им одобрение от Европейския парламент и съвета, преди да влязат окончателно в сила.
       </p>
       <!-- Номер пагараф: 7 -->
       <h3>
        Колко зависим е ЕС от Украйна
       </h3>
       <p>
        Европейският съюз получава над половината от вноса на царевица и около една пета от вноса си на мека пшеница от Украйна. Страната е вторият най-голям световен износител на зърно и важен доставчик на пилешко и яйца за европейските страни. Почти една четвърт от вноса на растително масло в ЕС също идва от Украйна.
       </p>
       <!-- Номер пагараф: 8 -->
       <p>
        Износът на обсадената държава на практика беше прекъснат, след като Русия блокира черноморските й пристанища, а компаниите й сега се фокусират върху вътрешните доставки на фона на хуманитарна криза. Тези части на Украйна, които са най-продуктивни по отношение на селскостопанското производство, са подложени на въздушни атаки и артилерийски бомбардировки. Работата на полетата в региони като Чернигов, Полтава, Харков, Суми и Житомир стана практически невъзможна.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        Войната на Путин заплашва с глад, особено в развиващите се страни. "Цените на зърното на големите борси чупят рекорд след рекорд през последните две седмици, което поражда опасения от нова глобална продоволствена криза като през 2007 г.", пише Ерик Андрие за Euroactiv. Още по-неприятно - цената на основните зърнени култури на международните пазари вече се е повишила със 70% през 2021 г.
       </p>
       <!-- Номер пагараф: 10 -->
       <h3>
        Как реагират пазарите
       </h3>
       <p>
        Това обаче не успокоява бранша на този етап. Международните вериги за доставки на храни са прекъснати, има притеснения за недостиг на слънчоглед, ако решение на военния конфликт не бъде намерено скоро. Министрите от Г-7 се събраха миналата седмица, за да изпратят спешно съобщение за важността да не се налагат търговски бариери в момент на тежки пазарни турбуленции.
       </p>
       <!-- Номер пагараф: 11 -->
       <p>
        Някои държави като Унгария въведоха мерки, даващи на правителството възможност да закупи всяко зърно, предназначено за износ, докато извън ЕС Сърбия забрани доставките на някои храни с изключения за съседите си. България също взе мерки, като реши, че ще
        <a href="https://www.capital.bg/biznes/zemedelie/2022/03/06/4320432_durjavata_planira_da_izkupi_pshenica_za_stotici_milioni/" target="_blank">
         изкупи от българските производители около 1.5 млн. тона пшeница
        </a>
        за гарантиране на нуждите на населението за година напред.
       </p>
       <!-- Номер пагараф: 12 -->
       <p>
        В същото време европейски търговци на дребно започнаха ограничаване на количеството слънчогледово олио на потребител и предизвикаха обратен ефект с паническо търсене. Например супермаркетите в Тревизо и Белуно, два града в региона на Венето, Италия, ограничиха закупуването на масло от семена до максимум две бутилки на клиент, тъй като са имали някои случаи на струпване в магазините. В някои супермаркети в Тоскана като времена мярка клиентите могат да закупят само пет 1-литрови бутилки олио от слънчогледово семе и две 1-литрови бутилки олио от царевично семе.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <p>
        В България след медийни репортажи още миналата седмица, в които производители прогнозираха, че заради войната в Украйна цената на олиото ще скочи двойно,
        <a href="https://www.capital.bg/politika_i_ikonomika/sedmicata/mediina_sergiia/2022/03/18/4325034_novi_mazni_nomera/" target="_blank">
         литърът на места, особено в малките магазини, стигна до 5-6 лв
        </a>
        . Голяма верига направи грешката да пусне промоция на определен бранд за 2.99 лв. и опашките се извиха от ранни зори, стигна се до сблъсъци и инциденти. По тази причина хипермаркети отмениха планирани промоции.
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
