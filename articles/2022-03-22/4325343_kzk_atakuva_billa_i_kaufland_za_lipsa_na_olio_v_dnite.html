<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/biznes/stoki_i_prodajbi/2022/03/17/4325343_kzk_atakuva_billa_i_kaufland_za_lipsa_na_olio_v_dnite/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      КЗК атакува "Билла" и "Кауфланд" за липса на олио в дните на лудо пазаруване
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="КЗК" class="img-fluid" src="https://img.capital.bg/shimg/zx952y526_4325353.jpg?v=1647518133"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Психозата около цените на олиото и опашките за презапасяване с продукта активизираха традиционно спящия регулатор - Комисията за защита на конкуренцията (КЗК). Но вместо да търси картел или друго нарушаване на пазарните правила, регулаторът подхвана две от най-големите вериги, имали лошия късмет точно в дните на истерията да предложат в брошурите си промоция на такива продукти. При лудото презапасяване, очаквано, количеството не е стигнало за целия период на промоцията. И сега комисията ще провери дали има нелоялна конкуренция и ако установи нарушение - ще глоби търговците, като глобите могат да достигнат и колосални размери.
       </p>
       <!-- Номер пагараф: 2 -->
       <h3>
        От комисия към комисия
       </h3>
       <p>
        КЗК образува две производства, за да проучи дали е налице нелоялна конкуренция от страна на "Билла България" и "Кауфланд България" при промоционални продажби на олио. Решенията идват след писма от 10 и от 15 март тази година, изпратени от Комисията за защита на потребителите (КЗП) до антимонополния орган. В тях се описват констатирани случаи на липса или недостатъчни складови наличности на слънчогледово олио въпреки анонсирането му в рекламни брошури и интернет страници на двете вериги.
       </p>
       <!-- Номер пагараф: 3 -->
       <h3>
        В Монтана и в София
       </h3>
       <p>
        При проверка в търговски обект на "Билла България" в Монтана Комисията за защита на потребителите е констатирала наличие на голямо количество брошури, поставени на входа на обекта, за стоки на промоционални цени в периода 3 - 9 март 2022 г., включително и на слънчогледово олио "Реоли" от един литър на цена 3.29 лв. за брой. Проверяващите установили, че от въпросното олио няма налични количества в обекта, липсва и информация за предстояща доставка. Комисията установила също, че в обекта липсват количества и от високоолеиново рафинирано слънчогледово олио "Папас" 1 л. на цена от 5.29 лв., което със "специалната оферта - 18% с "Билла карта", ще се продава за 4.29 лв.
       </p>
       <!-- Номер пагараф: 4 -->
       <p>
        Аналогични са изводите на инспекторите и за "Кауфланд България ЕООД енд Ко" КД. В писмо до антимонополния орган от Комисията за защита на потребителите посочват, че при извършени проверки на 12.03.2022 г. в два търговски обекта на "Кауфланд" в София е установено, че липсват количества от слънчогледово олио "Плиска" 1 л с обявена промоционална продажна цена 2.99 лв. за периода 7 - 13 март.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <h3>
        Драматични покупки
       </h3>
       <p>
        От Комисията за защита на потребителите обявиха, че през последните дни ведомството е направило поне 350 проверки в търговски обекти, за да установи дали търговците продават олиото на предварително обявените за потребителите цени. В обхвата на проверките са били стоките, включени в различен тип акции, промоции, намаления, тиражирани чрез рекламни брошури, интернет и телевизионни реклами.
       </p>
       <!-- Номер пагараф: 6 -->
       <p>
        Заради повишените цени и анонсирани промоции покупката на олио тези дни се превърна в драма. Стотици граждани се наредиха на опашки пред "Кауфланд" по време на "Лудата събота" на 12 март, за да закупят бутилки на промоционална цена. В Кърджали се стигна до насилие, а в Бургас възрастен мъж почина на опашка. Това принуди веригата да излезе с официално становище, че олиото традиционно присъства в промоционалните й предложения и че във въпросната събота намалението е било планирано много преди усложняването на икономическата ситуация. Заради възникналото напрежение веригата отмени предстояща планирана за 19 март съботна промоция за друга марка олио.
       </p>
       <!-- Номер пагараф: 7 -->
       <p>
        Предстои антимонополният орган да провери дали е налице нелоялна конкуренция от страна на двете вериги при продажбата на олио. Обичайната практика на търговците е да посочват, че съответната промоционална цена за който и да е продукт важи "до изчерпване на количеството". Освен това по правило веригите планират промоциите си минимум месец по-рано - време, нужно за отпечатване на рекламните брошури и организация на продажбите. Едва ли е имало как през януари търговците да предвидят необичайно високото търсене на олио в началото на март, поскъпнало в резултат на редица фактори на международния и на вътрешния пазар.
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
