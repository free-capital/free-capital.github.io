<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/politika_i_ikonomika/zdraveopazvane/2022/03/21/4312337_suzdavane_na_purvata_v_iztochna_evropa_biobanka_za/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Създаване на първата в Източна Европа биобанка за фекална микробиота и първи успешни трансплантации
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Създаване" class="img-fluid" src="https://img.capital.bg/shimg/zx952y526_4312338.jpg?v=1645021387"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <!-- Каре wide -->
       <div class="card newsbox-wide">
        <div class="card-body">
         <h3>
          Екип на проекта
         </h3>
         <strong>
          Радислав Наков
         </strong>
         (1) , Иван Лютаков (1) , Атанаска Миткова (2) , Ваня Герова (1), Вероника Петкова (2) , Силва Гирагосян (2) , Росица Вачева-Добревска (3), Радка Кънева (2) , Венцислав Наков (1).
         <br/>
         <br/>
         <em>
          1. Клиника по гастроентерология, УМБАЛ "Царица Йоанна - ИСУЛ", Медицински университет - София
          <br/>
          <br/>
          2. Център по молекулна медицина, катедра "Медицинска химия и биохимия", Медицински университет - София
          <br/>
          <br/>
          3. Лаборатория по микробиология и вирусология, УМБАЛ "Царица Йоанна - ИСУЛ", Медицински университет - София.
         </em>
        </div>
       </div>
       <!-- Номер пагараф: 2 -->
       <p>
        Инфекцията с Clostridioides difficile (CDI) е водеща причина за антибиотик-асоциираната диария, предизвиквайки значителна заболеваемост и смъртност. Клиничният отговор към антибиотичната терапия за първична CDI е около 80%, но той спада до 30-40% при рекурентна инфекция. Рекурентната CDI е животозастрашаваща и значително се увеличи в България поради широкото използване на антибиотици покрай пандемията с COVID-19. Когато обикновените антибиотици не действат на инфекцията, пациентите са в много тежко състояние и изключително влошено качество на живот. Единственият метод за лечение на тези пациенти е трансплантацията на фекална микробиота (ТФМ).
       </p>
       <!-- Номер пагараф: 3 -->
       <p>
        През 2017 г. е публикуван първият Европейски консенсус за приложение на ТФМ в клиничната практика, който, базирайки се на доказателства, взема позиции по следните ключови точки: индикации за ТФМ, селекция на донори на фецес, подготовка на фекалния материал, клинично поведение и основни изисквания за създаване на център за ТФМ. В консенсуса липсват ясни насоки за създаването на биобанки за фекална микробиота, поради което през 2018 г. Европейското обединение по гастроентерология (UEG) създава мултидисциплинарна работна група, включваща и участник от България, за стандартизиране на биобанките за ТФМ. През същата година в България се създава подобна мултидисциплинарна работна група, целяща да създаде първата в България и в Източна Европа биобанка за фекална микробиота. Също така настоящата работна група цели да опише стандартизиран процес за банкиране на фецес и ТФМ в България, базирайки се на наличните консенсуси, предишен опит, наученото от кръвните банки и Консенсуса за банкиране на фекална микробиота от 2019 г..
       </p>
       <!-- Номер пагараф: 4 -->
       <p>
        Екипът създава първата биобанка за фекална микробиота в Източна Европа, която позволява осъществяването на първата успешна серия от трансплантации на фекална микробиота (ТФМ) в България. Д-р Наков и екипът му осъществяват за първи път успешно и безопасно ТФМ в България на пациенти с тежка клостридиум дифициле инфекция. Те създават и биобанка от сертифицирани проби на микробиота, които успешно могат да се използват за прилагането на метода на различни места в България и региона. Методът за биобанкиране на Наков и сътрудници вече се използва в Хърватия, Сърбия и Румъния като пример за безопасно приложение на ТФМ. Постиженията на екипа са безспорен успех за българската медицина, дават възможност за лечение на пациентите с рецидивираща клостридиум дифициле инфекция и подпомагат за прилагането на иновативни техники не само у нас, но и в региона на Източна Европа.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        В проекта участват десет пациенти, като всички се повлияват положително след приложената ТФМ. Налице е изчезване на диарията и нормализиране на придружаващата симптоматика. Токсините на C. difficile се нормализират при 4 (40%) пациенти до месец след ТФМ и при всички до шест месеца след ТФМ. Трансплантациите са осъществени чрез колоноскопия и въвеждане на фекална микробиота в цекума на пациентите през ендоскопския работен канал. Осем души са избрани за активни донори и са вписани в първата биобанка за фекална микробиота в България и Източна Европа. Пробите от биобанката могат да се използват от всяка болница в България. Донорите предоставят прясна фекална микробиота за осъществяването на десет ТФМ в Клиниката по гастроентерология към УМБАЛ "Царица Йоанна - ИСУЛ".
       </p>
       <!-- Номер пагараф: 6 -->
       <h3>
        Д-р Радислав Наков - примерът, който ще следваме
       </h3>
       <p>
        Д-р Радислав Наков ни напусна в края на миналата година, но остави изключителна следа и пример след себе си със своята отдаденост на медицината и на науката. Кончината му се случи в деня, в който болницата, където той започна и оформи своя професионален път - "Царица Йоанна - ИСУЛ", честваше своя 65-годишен юбилей.
       </p>
       <!-- Номер пагараф: 7 -->
       <p>
        Земният път на д-р Наков бе прекъснат малко преди той да навърши едва 33 години. Въпреки краткия му живот сред нас постиженията му говорят сами за личността му, стремяща се непрекъснато да се развива, но и да мотивира своите колеги и приятели.
       </p>
       <!-- Номер пагараф: 8 -->
       <p>
        Д-р Наков бе завършил Медицински университет - София, и имаше придобити специалности "Гастроентерология и хепатология" и "Здравен мениджмънт". Той бе специалист гастроентеролог в София, експерт в областта на синдрома на раздразненото черво, функционалната диспепсия, възпалителните чревни заболявания (болест на Крон и улцерозен колит), чревната амилоидоза и чревната микробиота. Автор бе на десетки научни публикации в престижни издания. Той бе председател на Българското дружество по неврогастроентерология и мотилитет и председател на Асоциация на младите гастроентеролози в България. Д-р Наков бе член на управителния съвет на Европейското обединение по гастроентерология (UEG), на Европейското дружество по неврогастроентерология и мотилитет (ESNM) и на Европейската асоциация по гастроентерология, ендоскопия и хранене (EAGEN). Участвал е като лектор в многобройни национални и международни конгреси и семинари по специалността. Миналата година бе отличен с почетния знак на президента за постиженията си в областта на медицината.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        Д-р Наков бе и сред хората, които активно и всеотдайно работиха за каузите на младите лекари в България. Той участваше в редица срещи на институционално ниво, свързани с промени в реда на специализациите за бъдещите лекари, които да подсигурят по-добри условия за кариерното им развитие. Той бе председател и на Асоциацията на студентите медици в България.
       </p>
       <!-- Номер пагараф: 10 -->
       <p>
        Само седмици преди да ни напусне, ръководен от него екип, разработил български проект за гайдлайн, спечели грант на UEG - United European Gastroenterology. Новината за това д-р Наков съобщи от болницата, в която се лекуваше, без обаче да спомене за този факт. Всъщност болестта му стана повод за поредното доказателство за силния му и непримирим дух. Той не прие факта, че бе лишен от справедлив конкурс за асистентското място в Катедрата по гастроентерология в Медицинския университет в София, но успя да спечели своята морална битка в съда, осъждайки ВУЗ-а.
       </p>
       <!-- Номер пагараф: 11 -->
       <p>
        Д-р Наков бе и част от екипа, който създаде и разви единствената в България платформа, създадена от лекари за лекари -
        <strong>
         <a href="https://medicalnews.bg/" target="_blank">
          Medical News
         </a>
         .
        </strong>
       </p>
       <!-- Номер пагараф: 12 -->
       <p>
        Д-р Наков бе и ще остане пример. Пример за отдаденост на пациентите, вяра в науката и непрекъснато усъвършенстване. Поклон пред светлата му памет.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <p>
        <em>
         Полина Тодорова
        </em>
        <em>
         -
        </em>
        <em>
         главен редактор
        </em>
        <em>
         на
        </em>
        <em>
         Medical News
        </em>
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
