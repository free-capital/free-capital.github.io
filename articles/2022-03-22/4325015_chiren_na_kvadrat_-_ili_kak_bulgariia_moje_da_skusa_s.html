<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/biznes/energetika/2022/03/17/4325015_chiren_na_kvadrat_-_ili_kak_bulgariia_moje_da_skusa_s/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      "Чирен" на квадрат, или как България може да скъса с руския газ
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt='"Чирен"' class="img-fluid" src="https://img.capital.bg/shimg/zx952y526_4325008.jpg?v=1647470677"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Два са начините България да си осигури алтернативи на руски природен газ - изграждането на интерконекторите с Гърция и Сърбия и увеличаване на капацитета на газовото хранилище в Чирен. И двата са отдавна обявени за проекти с национално значение с критична важност за енергийната сигурност на страната. Но въпреки това и досега не са готови. За сметка на това правителствата на Бойко Борисов дадоха приоритет на "Турски поток", който осигури възможност на руския президент Владимир Путин да заобиколи Украйна и не носи никакви реални ползи за България.
       </p>
       <!-- Номер пагараф: 2 -->
       <p>
        Заради това и предвид плановете на ЕС да намали с две трети потреблението на руски газ до края на тази година България изглежда в сложна ситуация. Газовата връзка с Гърция вероятно ще бъде пусната в експлоатация през втората половина на годината и ще осигури вноса на пълния обем азерски газ по договора за 1 млрд. куб.м на година. Това обаче е само ⅓ от консумацията в страната и ако не се намерят допълнителни доставки (на LNG), ефектът няма да е много голям. Интерконекторът със Сърбия дори не е започнат, а едва тази седмица "Булгартрансгаз" обяви обществените поръчки за разширение на газовото хранилище "Чирен". При най-добро стечение на обстоятелствата проектите могат да бъдат завършени чак в края на 2024 г. Или само 5-6 години преди ролята на природния газ в ЕС да мине на заден план заради плановете за декарбонизация и енергийна трансформация.
       </p>
       <!-- Номер пагараф: 3 -->
       <h3>
        С какво е важен "Чирен"
       </h3>
       <p>
        Годишното потребление на природен газ в България е около 3 млрд. куб.м. То обаче не е постоянно, а над две трети от количествата се консумират през зимните месеци. И точно тук идва ролята на газовото хранилище "Чирен" - то има работен обем 0.55 млрд. куб.м (20-25% от зимното потребление в страната) и се пълни през лятото, за да може складираният газ да покрие ръста на потреблението през зимата. Съответно, ако може да складира повече, България няма да е притисната както сега - към 14 март хранилището беше запълнено едва 18.2%, което е най-ниската му стойност за това време на годината.
       </p>
       <!-- Номер пагараф: 4 -->
       <p>
        Всъщност България е донякъде привилегирована в това отношение, защото например Гърция, Сърбия и Северна Македония въобще нямат собствени хранилища. "Чирен" първо е било газово находище, което през 60-те години на миналия век е било изчерпано и превърнато в място за газово съхранение. От него навремето са добити 2.8 млрд. куб.м природен газ в рамките на десет години. Точно затова с определени технологии сега капацитетът му за съхранение може да се увеличи значително - от сегашните 0.55 млрд. куб.м до над 1 млрд. куб.м. И така да може да покрива половината от зимното потребление в страната.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        Но освен обема трябва да се повиши и работният капацитет. Сега той е максимално до 4.5 млн. куб.м на ден и реално при криза - например спиране на доставките на газ от Русия, може да задоволи само една трета от нуждите на страната дори да е пълно догоре с газ. Просто няма как да се изпомпи достатъчно бързо съответното количество - в студени дни потреблението е около 13 млн. куб.м на ден.
       </p>
       <!-- Номер пагараф: 6 -->
       <h3>
        Да изтупаме проекта от праха
       </h3>
       <p>
        Проектът за разширение на "Чирен" се подготвя още от 8-9 години. През това време бяха правени сеизмични проучвания, 3D модели и т.н., но до реалното изпълнение се стига едва сега. По задание освен увеличаване на обема до над 1 млрд. куб.м ще бъде разширен и работният капацитет, така че да могат да се използват до 8-9 млн. куб.м дневно. Което драстично ще увеличи гъвкавостта на системата.
       </p>
       <!-- Номер пагараф: 7 -->
       <p>
        На 15 март държавната компания "Булгартрансгаз", която стопанисва "Чирен", обяви два търга - единият за разширение на капацитета на хранилището, а другият за изграждането на допълнителен газопровод от него към газопреносната мрежа. Сроковете за кандидатстване са съответно до 20 април и 8 април, като проектът за разширението на капацитета трябва да бъде изпълнен за две години.
       </p>
       <!-- Номер пагараф: 8 -->
       <p>
        Прогнозната цена на първата обществена поръчка е 300 млн. лв. без ДДС. Предвидено е обаче разсрочено плащане за 24-месечния период на изпълнение, като процентът на оскъпяване е лимитиран до 3% за всеки 12-месечен период и следва да бъде офериран от участниците в процедурата - който пуска по-малко оскъпяване, ще получи повече точки.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        Финансирането ще бъде осигурено чрез собствени средства на "Булгартрансгаз" и с безвъзмездна финансова помощ по механизма "Свързана Европа". Преди няколко седмици стана ясно, че проектът за разширение на газовото хранилище ще бъде финансиран с грант 78 млн. евро. Той е един от одобрените пет енергийни проекта и единственият от областта на природния газ, за които Европейската комисия обяви, че е постигнато съгласие сред държавите членки за финансиране по Механизма за свързване на Европа (CEF). Това ефективно означава, че половината от цената ще бъде покрита с европейски пари.
       </p>
       <!-- Номер пагараф: 10 -->
       <p>
        Втората процедура за газопровода, свързващ хранилището със съществуващата газопреносна мрежа на "Булгартрансгаз" в района на с. Бутан, е с прогнозната цена 820 хил. лв. без ДДС. Този проект може да бъде завършен още догодина.
       </p>
       <!-- Номер пагараф: 11 -->
       <p>
        Увеличението на капацитета на "Чирен" е важен стратегически ход, с който българският газов пазар може да си осигури възможност за по-големи покупки на газ през лятото, когато цените обикновено са по-ниски, така че да има по-голяма сигурност през зимата. Това е изключително важно, ако България няма да подписва нов договор с "Газпром", след като сегашният изтича в края на тази година.
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
