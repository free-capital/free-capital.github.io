<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/politika_i_ikonomika/sviat/2022/03/17/4325404_ima_li_svetlina_v_tunela_za_pregovorite_mejdu_ukraina/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Има ли светлина в тунела за преговорите между Украйна и Русия
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Има" class="img-fluid" src="https://img.capital.bg/shimg/zx952y526_4325399.jpg?v=1647521815"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        "Работим по документи, които двамата президенти ще могат да обсъдят допълнително и да подпишат. Очевидно това ще стане в скоро време, защото това е единственият начин за прекратяване на тази война", заяви съветникът на украинския президент Михайло Подоляк, който участва в преговорите между Киев и Москва.
       </p>
       <!-- Номер пагараф: 2 -->
       <p>
        Когато нахлу в Украйна, целта на руския държавен глава Владимир Путин бе военно да сломи държавата, да свали правителството й и да сложи край на стремежите й за присъединяване към НАТО. Той посочи, че иска да "демилитаризира и денацифицира" Киев и да защити руски говорещите граждани от това, което окачестви като геноцид от страна на украинското правителство. Тези заявки в началото на инвазията обаче изглежда, че ще бъдат занижени заради хода на война, която Путин грешно предполагаше, че бързо ще спечели, пише британската ВВС. Сега Москва вече не иска да свали правителството, а вместо това се цели в неутралитет за Украйна.
       </p>
       <!-- Номер пагараф: 3 -->
       <p>
        Подоляк твърди, че има възможност спирането на огъня да започне през идващите дни, тъй като руските сили са заседнали на сегашните си позиции. И двете страни говорят за постигнат напредък по време на разговорите - съветникът на украинския президент казва, че Путин е смекчил условията си, а руският външен министър Сергей Лавров коментира, че "специфичната подредба на думите" в документите е "близо до договаряне".
       </p>
       <!-- Номер пагараф: 4 -->
       <p>
        Но не липсват и опасения, че преговорите все още са само странично шоу на продължаващата война. И че намирането на трайно уреждане на конфликта ще се случи едва тогава, когато Кремъл се убеди, че не може да постигне победа на бойното поле.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <h3>
        Кой какви условия поставя
       </h3>
       <p>
        Киев встъпи в преговорите със следните искания - спиране на огъня и изтегляне на руските войски, но също така и законово обвързващи гаранции за сигурност, които ще дадат на страната защита от група от съюзнически държави, които биха предотвратили атаки и биха взели активно участие на страната на Украйна в конфликта.
       </p>
       <!-- Номер пагараф: 6 -->
       <p>
        Според анализатори изтеглянето на руските военни до позициите им отпреди войната не само е цел на Киев, но ще бъде и условие на Запада, който няма да иска възможност за създаване на друг руски "замразен конфликт". Същевременно украинските нагласи претърпяха промени, като сега президентът Зеленски казва, че хората вече разбират, че НАТО няма да ги приеме за членове, и тази "истина" трябва "да бъде призната".
       </p>
       <!-- Номер пагараф: 7 -->
       <p>
        Пред Financial Times пожелал анонимност руски източник, запознат с преговорите, казва, че се обсъжда споразумение, което би дало и на двете страни възможност да обявяват победа във войната: "Всяка страна се нуждае от победа. Путин трябва да може да я продаде на хората. Той може да каже, че сме искали да спрем Украйна да се присъедини към НАТО и да разположи чужди бази и ракети на своя територия. Ако те се съгласят с това, той може да каже: Постигнах го."
       </p>
       <!-- Номер пагараф: 8 -->
       <p>
        В началото на инвазията руският президент искаше Киев да признае анексирания Крим за част от Русия и да признае независимостта сепаратистките източни райони. Бъдещето на полуострова и на Донецк и Луганск все още далеч не е разрешено, но те може да не се превърнат в препъникамък, ако двете страни в преговорите се съгласят да се занимаят с проблема на по-късен етап. Освен това Москва, изглежда, е приела, че не може да свали украинското правителство и да го замени с "послушно" управление.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        "Усещането е, че Путин ще трябва да приеме много по-ограничен списък", коментира пред ВВС Татяна Становая от Carnegie Moscow Center. Това е, защото Русия обмисля варианта за "неутрална и демилитаризирана" Украйна, която да има своя армия и флот, по подобие на модела на Австрия или Швеция, които са членки на ЕС. Австрия е неутрална, но Швеция не е и всъщност взема участие в учения на НАТО.
       </p>
       <!-- Номер пагараф: 10 -->
       <h3>
        Какво включва "Украинският модел"
       </h3>
       <p>
        Източници на Financial Times посочват, че в момента се обсъжда план от 15 точки, според който Киев ще се откаже от амбициите си да се присъедини към НАТО и ще обещае да не допуска чужди военни бази и въоръжение в замяна на защита от съюзници като САЩ, Великобритания и Турция.
       </p>
       <!-- Номер пагараф: 11 -->
       <p>
        "Ние предложихме "украински модел на гаранции за сигурност", който предвижда незабавно и законово участие на няколко държави - гаранти в даден конфликт на страната на Украйна, ако някой отново наруши териториалната й цялост", заяви Подоляк. Но подробностите за тези западни гаранции за украинската сигурност и дали те са приемливи за Москва може да се окажат пречка пред постигането на споразумение, както и статутът на териториите на страната, завзети от Русия и нейните проксита през 2014 г.
       </p>
       <!-- Номер пагараф: 12 -->
       <h3>
        Истински шанс или игра за време
       </h3>
       <p>
        Същевременно, въпреки че Киев и Москва твърдят, че има напредък в преговорите, някои украински представители са скептични, че Путин е напълно отдаден на мирни процес, и се опасяват, че Кремъл просто печели време, за да прегрупира силите си и да поднови нападенията. Украински източник на Financial Times обобщава притесненията: "Има вероятност това да е илюзия. Те лъжат за всичко - за Крим, за струпването на войски по границата, за "истерията" относно инвазията. Трябва да упражняваме натиск върху тях, докато нямат друг избор, освен да се съгласят на мирна сделка."
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <p>
        Словенският премиер Янез Янша, който във вторник беше в Киев заедно с колегите си от Полша и Чехия и се срещна със Зеленски, изразява пред в. Guardian опасенията си, че Русия "просто се опитва да измести вниманието към странична сцена, към снимки от преговори, не към снимки от бойното поле. Това е стар трик".
       </p>
       <!-- Номер пагараф: 14 -->
       <p>
        Според Сам Грийн, директор на Руския институт към лондонския King's College, "възможното пространство за постигане на споразумение е изцяло в главата на Путин. Не става въпрос за това какво може да предложи Киев и какво би било приемливо за Москва. Не става въпрос за това какво би могъл да предложи Западът. Става въпрос за това какво Путин би могъл да се самоубеди да приеме", казва проф. Грийн пред Guardian.
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
