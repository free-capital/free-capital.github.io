<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/biznes/energetika/2022/05/14/4346021_razsledvane_za_zaobikaliane_na_mita_ot_kitai_blokira/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Разследване за заобикаляне на мита от Китай блокира соларната индустрия в САЩ
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Соларната индустрия в САЩ е замразена заради липсата на панели" class="img-fluid" src="https://img.capital.bg/shimg/zx952y526_4346020.jpg?v=1652442980"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <!-- Каре Темата накратко  -->
       <div class="storyOverview">
        <div class="storyOverview__heading">
         Темата накратко
        </div>
        <ul class="storyOverview__list pl-3">
         <li class="storyOverview__item">
          Auxin Solar обвиняват китайските производители за заобикаляне на тарифи, като сглобяват панелите си във Виетнам, Малайзия, Камбоджа и Тайланд.
         </li>
         <li class="storyOverview__item">
          318 проекта из цяла Америка с обща мощност 51 гВт и стойност 52 млрд. долара са под заплаха.
         </li>
         <li class="storyOverview__item">
          Европа е засилила търговията си с Китай, откъдето се доставят 75% от соларните панели за континента.
         </li>
        </ul>
       </div>
       <hr/>
       <!-- Номер пагараф: 2 -->
       <!-- Номер пагараф: 3 -->
       <p>
        В началото на февруари 2022 г. американският производител на соларни панели Auxin Solar, базиран в Сан Хосе,
        <a href="https://seia.org/sites/default/files/2022-03/CommerceAuxinDecision.pdf" style="text-decoration:none;">
         обвини китайските производители на соларни модули и оборудване
        </a>
        , че използват производствени линии за сглобяване във Виетнам, Малайзия, Камбоджа и Тайланд, за да заобиколят наложените още през 2012 г. мита на Китай.
       </p>
       <!-- Номер пагараф: 4 -->
       <p>
        Тези тарифи бяха въведени с цел повишаването на конкурентността на американските производители срещу субсидираните от китайското правителство фирми, които по този начин се превърнаха в доминантната сила на пазара. Сегашният секретар по търговията на САЩ Джина Раймондо е заявила на 31 март по повод
        <a href="https://www.washingtonpost.com/business/2022/05/07/auxin-solar-projects-frozen/" style="text-decoration:none;">
         запитване от енергийния секретар Дженифър Гранхолм
        </a>
        , че разследването може да продължи цяла година, тъй като е независимо и тя не може да упражнява външен натиск върху него.
       </p>
       <div id="storyParallax1">
       </div>
      </div>
      <div class="story-content col-12">
       <div id="nativeBanner_story4">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        Ако бъдат установени нередности от страна на китайските производители, това може да доведе и до налагането на мита със задна дата. Тази възможност предизвика ответна реакция от страна на замесените азиатски държави, които повишиха цените на компонентите за слънчеви панели и по този начин действително замразиха целия пазар за САЩ. Липсата на внос на соларни панели от Южна Азия е голям удар за соларната индустрия в Америка, тъй като 82% от най-широко разпространените модели идват точно от там.
       </p>
       <!-- Номер пагараф: 6 -->
       <p>
        Според проведеното от американската Solar Energy Industries Association
        <a href="https://www.seia.org/sites/default/files/2022-04/FINAL%20Auxin%20Impact%20Analysis%202022-04-26_0.pdf" style="text-decoration:none;">
         (SEIA) публично запитване
        </a>
        , в което са взели участие 730 участници, 83% от отговорилите заявяват, че техните проекти са или критично забавени, или изцяло прекратени. Под заплаха за момента са 318 проекта из цяла Америка с обща мощност 51 гВт и стойност 52 млрд. долара. От компаниите се страхуват и от риска, който ситуацията крие за техния човешки ресурс, като 200 от компаниите отбелязват, че има опасност от съкращение на всички техни работници.
       </p>
       <!-- Номер пагараф: 7 -->
       <p>
        Подобно обвинение като това на Auxin Solar бе внесено миналата година от група производители в САЩ. То бе отхвърлено от министерството на търговията, понеже участващите искаха да останат анонимни. Обвинението на Auxin Solar отговаря на всички изисквания, което се изискват по закон за разследване от страна на министерството.
       </p>
       <!-- Номер пагараф: 8 -->
       <p>
        "Оцеляхме досега, но се стигна до момент, в който бяхме поставени пред екзистенциална заплаха. Ако нещо не беше направено, това щеше да е краят и възможността да върнем обратно производството на соларни панели в САЩ щеше да е изчезнала. С наложените тарифи чрез Секция 201 ние наблюдавахме чудесни резултати в кратко време, но трябва да направим още. Това разследване цели завръщането на производствените мощности обратно в страната ни и да осигурим енергийна независимост за нашето бъдеще. В момента, ако си затворим очите за незаконни действия, ние просто заменяме една зависимост от чужди ресурси от Близкия изток с нова такава, а това не е разумно",
        <a href="https://www.renewableenergyworld.com/podcasts/who-is-auxin-solar-an-exclusive-interview-with-the-ceo-behind-the-bitter-solar-tariff-fight/#gref" style="text-decoration:none;">
         заяви управителят на Auxin Solar Мамун Рашид пред RenewableEnergyWorld.
        </a>
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <h3>
        Заплахата отвътре
       </h3>
       <p>
        Една от основните цели на администрацията на Джо Байдън е ускоряването на темпа на декарбонизация на енергийния сектор и постигане на въглероден неутралитет до 2050 г.
        <a href="https://www.energy.gov/articles/doe-releases-solar-futures-study-providing-blueprint-zero-carbon-grid" style="text-decoration:none;">
         За целта от министерството на енергетиката в САЩ изчисляват
        </a>
        , че трябва да се засили изграждането на соларни паркове, така че до 2035 г. да има обща соларна мощност 1000 гВт. В момента държавата разполага със 76 гВт, като 16 от тях бяха добавени през 2020 г.
       </p>
       <!-- Номер пагараф: 10 -->
       <p>
        Създалата се ситуация с разследването на Auxin Solar буквално поставя пръчка в спицата на енергийното колело на Байдън. Поради развиващото се дело от SEIA
        <a href="https://www.seia.org/news/tariff-case-cuts-solar-deployment-forecasts-nearly-half-100000-jobs-risk" style="text-decoration:none;">
         предвиждат намаляване на соларните проекти
        </a>
        за 2022 и 2023 г. с 46%. "Налагане на нови тарифи може да доведе до уволняването на 100 хиляди работници в соларната индустрия и можем да се сбогуваме с надеждите за постигане на енергийните надежди на президента", коментира президентът и управител на SEIA Абигейл Хопър.
       </p>
       <!-- Номер пагараф: 11 -->
       <p>
        Заплахата от тези тарифи вдига цените допълнително за вносителите, които вече са потърпевши от завишените цени заради кризата в световната верига за доставки. Един от отзовалите се на запитването на SEIA отчита покачване на цените на соларните
        <a href="https://www.seia.org/blog/wreaking-havoc-our-business-companies-share-stories-about-impact-auxin-tariff-petition" style="text-decoration:none;">
         модули с допълнителни 35% над пазарните
        </a>
        .
       </p>
       <!-- Номер пагараф: 12 -->
       <p>
        "Ако жалбата е успешна, соларната енергия ще стане поне 2-3 пъти по-скъпа в сравнение с миналата година, което ще забави с колосални темпове нашите опити за енергийна независимост и ще рискува стотици хиляди работни места в Америка. При налагането на тези тарифи ние очакваме да има далеч по-малко проекти за соларна енергия в САЩ, което ще означава и че администрацията на Байдън ще е постигнала много по-малко успешни соларни проекти в сравнение с предишни",
        <a href="https://www.voanews.com/a/us-to-investigate-use-of-chinese-materials-in-imported-solar-panels-/6515081.html" style="text-decoration:none;">
         заявяват в общо изявление към министерството на търговията
        </a>
        Том Кун, президент на Edison Electric Institute, Хедър Зичал, управител на American Clean Power Association, и Абигейл Хопър, президент и управител на SEIA.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <p>
        От своя страна Мамун Рашид определя тези изказвания като "класически тактики за подхранване на страх" и благодари на министерството за своята реакция и активно разследване на незаконните действия, които са в ущърб на американските соларни производители.
       </p>
       <!-- Номер пагараф: 14 -->
       <h3>
        САЩ и Китай се карат, Европа печели
       </h3>
       <p>
        Развиващото се разследване и де факто блокиране на търговията на соларна техника между Азия и САЩ може да бъде потенциален позитив за Европа. За 2020 г. ЕС е внесла соларни панели на обща стойност 8 млрд. евро, а Китай представлява 75% от общия пазар за Европа за такъв вид техника. Само около 8-10% от вноса на Европа идва от южноазиатските страни, които са обвързани с развиващото се дело в САЩ,
        <a href="https://ec.europa.eu/eurostat/en/web/products-eurostat-news/-/ddn-20211202-1" style="text-decoration:none;">
         сочат данни от eurostat
        </a>
        .
       </p>
       <!-- Номер пагараф: 15 -->
       <p>
        През последните години се е засилила търговията между Европа и Китай -
        <a href="https://www.reuters.com/world/europe/soaring-imports-deepen-eus-china-trade-deficit-eurostat-2022-04-01/" style="text-decoration:none;">
         за 2021 г. има ръст с почти 20%
        </a>
        в сравнение с 2020-а, и е достигнала 472 млрд. евро, което води и до търговски дефицит за Европа от 249 млрд. евро. В сравнение с това
        <a href="https://ec.europa.eu/eurostat/statistics-explained/index.php?title=USA-EU_-_international_trade_in_goods_statistics" style="text-decoration:none;">
         търговията между ЕС и САЩ
        </a>
        е положителна за Стария континент със 167 млрд. евро.
       </p>
       <!-- Номер пагараф: 16 -->
       <p>
        Европа също започна тази година да преразглежда своят внос на соларни продукти, които подозира за произведени в условия на "насилствен труд". Главно притеснение за ЕК са продуктите, идващи от района Синдзян, които се твърди, че се произвеждат с помощта на трудови лагери. От своя страна ЕК се е заела да наложи изискването на вносителите на соларни продукти
        <a href="https://www.spglobal.com/marketintelligence/en/news-insights/latest-news-headlines/solar-imports-set-for-scrutiny-as-eu-takes-aim-at-human-rights-in-supply-chains-68810066" style="text-decoration:none;">
         в Европа да направят задълбочено разследване на своите доставчици
        </a>
        , за да е сигурен техният източник.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 17 -->
       <p>
        Високият процент, който Китай държи в производството на соларни панели и техника, сочи към една нарастваща енергийна зависимост на света от Пекин. Развиващата се война в Украйна само посочи нуждата от диверсификация на енергийните източници и нуждата от изграждане на една енергийно независима Европа.
       </p>
       <!-- Номер пагараф: 18 -->
       <p>
        Създалият се застой в търговията между САЩ и производителите от Югоизточна Азия може да бъде възможност за осъществяване на плана на Европа за постигане на енергийна независимост чрез изграждане на ВЕИ мощности на континента. Това обаче трябва да бъде направено с внимание и по условия, които да не са в ущърб на ЕС и създаване на зависимост към най-големия ѝ търговски партньор в момента. Защото иначе просто ще заменяме енергийната си зависимост от Русия със зависимост от Китай.
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
