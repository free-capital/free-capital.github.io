<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/moiat_capital/lica/2022/04/21/4333116_metaotgovornost/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Еми Палмър от Надзорния съвет по етичните правила на Facebook и Instagram
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Еми" class="img-fluid" facebook="" instagram="" src="https://img.capital.bg/shimg/x620_4333113.jpg?v=1650512357"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        "Вижте тази снимка: на нея е майка ми като малко дете с баба ми дни преди да ги вкарат в концентрационен лагер в Украйна. Майка ми е оцеляла от холокоста, но е непростимо, че и днес, в XXI век, отново се налага майки и деца да бягат, за да оцелеят", казва адвокат Еми Палмър, с която се срещам в София на форума "Не просто думи", посветен на борбата с езика на омразата. Тя е член на Надзорния съвет по етичните правила на Facebook и Instagram (
        <a href="https://oversightboard.com/" target="_blank">
         Oversight Board
        </a>
        ), който е независим орган с двадесет изтъкнати в своите области специалисти от цял свят, има собствен бюджет и се управлява от тръст, а не от компанията Meta.
        <strong>
         Мисията на този орган е е да противодейства на фалшивите новини, речта на омразата и дискриминацията.
        </strong>
        Палмър е поканена да се включи след успехите, които постига като главен секретар в Министерството на правосъдието на Израел, бори се за равен достъп до правосъдие за всички граждани, без значение от тяхната религия или произход, именно тя осъществява и редица от най-важните реформи в тази сфера.
       </p>
       <!-- Номер пагараф: 2 -->
       <p>
        Надзорният съвет на Facebook е създаден преди почти две години, когато Марк Зукърбърг осъзнава, че компанията не може да се справи със задачата да следи за спазването на основните човешки права в социалната мрежа и с контролирането на езика на омразата за своите почти три милиарда потребители. Неслучайно членовете на "Съвета" са от цял свят, целта му е да е наднационален, неформално го определят като "Конституционен съд" или "Върховния съд", който има нелеката задача да определя къде е границата между свобода на словото и реч на омразата, какви постове са проява на расизъм или порнография и т.н. Meta от своя страна трябва да въведе взетите от тях решения. Сред двадесетте избрани са бившата министър-председателка на Дания Хеле Торнинг-Шмит, йеменската журналистка, носителка на Нобелова награда за мир Тауакул Карман, унгарецът Андраш Сажо, бивш съдия и вицепрезидент в Европейския съд по правата на човека, както и бившият главен редактор на Guardian Алън Ръсбриджър. "Чак след като чух, кои са другите участници в "Съвета", взех решение, че със сигурност ще се включа, тяхната безупречна репутация говори сама за себе си", казва Палмър.
       </p>
       <!-- The Modal -->
       <div class="lightboxModal">
        <div class="infobar">
         <div class="count">
         </div>
        </div>
        <div class="navigation">
        </div>
        <div class="content">
         <img/>
        </div>
       </div>
       <figure class="figure lightbox">
        <a href="https://img.capital.bg/shimg/zx1278_4333115.jpg">
         <img alt='Еми Палмър изнася лекция на форума "Не просто думи"' class="figure-img img-fluid" data-src="https://img.capital.bg/shimg/zx1278_4333115.jpg" src="https://img.capital.bg/shimg/zx860y484_4333115.jpg" title='Еми Палмър изнася лекция на форума "Не просто думи"'/>
        </a>
        <div class="figure-caption">
         Еми Палмър изнася лекция на форума "Не просто думи"
        </div>
        <div class="figure-caption">
         Фотограф:
			Мартин Иванов
        </div>
       </figure>
       <!-- Номер пагараф: 3 -->
       <p>
        В контекст на определения като "Върховен съд" (Supreme court) и гледайки към бялата яка, която носи днес адвокат Еми Палмър, силно напомняща на легендарните дантелени яки на съдия Рут Гинсбърг, няма как да не направя връзка между двете жени с влияние, оползотворено за общочовешките каузи, за които се борят. На въпроса ми целенасочен ли е изборът на дрехи тя се смее, че е по-скоро подсъзнателен: "Обикновено се обличам изцяло в черно, защото разливам всякакви неща върху себе си, но този път се опитах да изглеждам дружелюбно и да сложа бял акцент."
       </p>
       <!-- Номер пагараф: 4 -->
       <p>
        Г-жа Палмър държи да подчертае, че сравнението с Висш или конституционен съдебен съвет е подвеждащо - "ние не сме съдии". Въпреки че не са съдии, всички погледи бяха обърнати към тях, когато "Съветът" трябваше да изрази своята позиция за спирането на достъпа на бившия американски президент Доналд Тръмп до Facebook след нападението над Капитолия. Тогава се зароди и мотото
        <strong>
         Free speech does not mean free reach,
        </strong>
        или в свободен превод:
        <em>
         свободата на словото не означава, че всеки има право на достъп до голяма публика
        </em>
        , каквато предоставят социалните мрежи. "Това е големият въпрос, трябва ли да се отнасяме по-различно с профилите на политиците, президентът Тръмп беше един от най-активните ползватели на социалните мрежи и решението на Meta беше, че остава блокиран за неопределен период от време." Гласуването е било съпроводено от множество дискусии: "Имаше опасност да се създаде прецедент със заглушаването на политици, който да нанесе вреда на демокрацията в бъдеще, балансът е много крехък."
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        Спирането на Тръмп предизвика огромна дискусия по цял свят и основният въпрос, който се задаваше многократно, беше
        <strong>
         къде е разделителната линията между борбата срещу "език на омразата" и фалшиви новини и цензурата.
        </strong>
        Същата дискусия възниква в момента по време на войната в Украйна наново, защото Meta ограничи достъпа до подкрепяните от Кремъл новинарски платформи RT и Sputnik на територията на Европейския съюз. "Няма лесен отговор на въпроса къде е границата, защото
        <strong>
         детайлите и контекста понякога играят решаваща роля, затова е изключително важно да се разглеждат случаите поотделно, трудно може да се генерализира
        </strong>
        ", казва Еми Палмър. Но в либералната демокрация имаме ценности, на които държим, и сред тях са уважението към всеки човек, ценим човешкото достойнство.
       </p>
       <!-- Номер пагараф: 6 -->
       <p>
        "Пропагандата сама по себе си не е лоша, преди избори всички партии провеждат своята пропаганда, опитвайки се да убедят гласоподавателите колко са обещаващи. Но съществува злокачествената пропаганда, за която трябва да внимаваме, която вече е свързана с езика на омразата", подчертава адвокат Палмър. По време на форума "Не просто думи" клиничният психолог Рада Наследникова даде точен пример от последните дни за злокачествена пропаганда: "Путин каза, че либералните демокрации искат да скопят мъжката руска душа. Неговата злокачествена пропаганда е като по учебник - създава враг, те идват да ни скопят, ние трябва да се борим."
       </p>
       <!-- Номер пагараф: 7 -->
       <p>
        Като част от ЕС и на територията на България са спрени постовете на Russia Today. Но злокачествената пропаганда у нас се разпространява не само от официалните руски медии, но и от огромните кампании с тролове, наети да коментират с "опорки", служещи като част от кремълската пропаганда, или да споделят определено съдържание. В тази битка алгоритмите на Facebook и
        <strong>
         изкуствениятинтелект, който се грижи дане се разпространяват фалшиви новини, не помага. Той просто не може да разпознае нюансите на български език.
        </strong>
        "Този проблем не съществува само за нашия език, а за всички по-малки езици по света, включително и иврит, и именно по такъв казус ще работим в "Съвета" идните дни", обещава Еми Палмър.
       </p>
       <!-- Номер пагараф: 8 -->
       <p>
        Каква конкретно е процедурата, когато става въпрос за Надзорния съвет по етичните правила на Facebook и Instagram. Членовете се събират и избират по кой казус от хилядите им изпратени да работят - всеки човек може да подаде молба за разглеждане на даден проблем, както и модераторите, които работят в самата Meta. Фокусът им е върху случаи, които засягат много потребители или са от голямо значение за публичния дискурс, както и случаи, които повдигат важни въпроси относно правилата на платформата. "Разделяме се на групи по пет души, в които обсъждаме и гласуваме, но дори ние да не постигнем съгласие вътре в групата, после отново гласуваме всички двадесет членове", описва работата си Еми Палмър. За да се приеме дадено решение, е нужно да има мнозинство, в случая единадесет гласа стигат.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        Няма как да не попитам дали не се карат, няма значение, че са експерти, доказали професионализма си, както и чувствителността към правата на човека и справедливостта. "О, да караме се, по цивилизован начин, разбира се, но е трудно и предизвикателно.
        <strong>
         Няма как да не възникне спор, идваме от различни краища на света, но и от много различни култури.Мислим по различен начин, някои са потопени в технологиите, други във фондации и активизъм, трети в законовите рамки.
        </strong>
        " Много често, дори и да говорят за един и същ проблем, се оказва, че използват различни термини или влагат различен смисъл в едно и също понятие. "Трудно е да споделиш мнението си и да заявиш ясно в какво вярваш и какви каузи отстояваш, когато знаеш, че може да не се приеме или да се разбере погрешно", казва Еми Палмър. Всички решения на Надзорния съвет по етичните правила се публикуват на
        <a href="https://oversightboard.com/" target="_blank">
         страницата им
        </a>
        и могат да бъдат коментирани. Гласуването обаче е анонимно, за да не се стигне до атаки срещу членовете. Все пак постовете, които обсъждат, са деликатни: теории на конспирациите, свързани с коронавируса, или например публикации на бившия лидер на Малайзия, Махатхир Мохамад, който обяви, че мюсюлманите имат право да убиват французи заради колониалното си минало.
       </p>
       <!-- Номер пагараф: 10 -->
       <p>
        Войните винаги са предизвикали сериозни реакции: има казуси за разрешаване и за Азербайджан по повод войната с Армения, за Афганистан и в момента за агресията на Русия срещу Украйна.
        <strong>
         За всички тези взривоопасни теми се ориентират по така наречената "Библия" наMeta,или дебелата книга с правилата на Facebook.
        </strong>
        Еми Палмър споделя, че правилата са описани много прецизно. "Обикновено потребителите не четат условията, с които се съгласяват, но, моля ви, прочетете ги, така както познавате правилата за движение, преди да се качите на колата", призовава тя. Тя напомня, че думите не са само думи, каквото е и мотото на форума в София, и че има трагични случаи по цял свят на самоубийства след словесен онлайн тормоз. А и не трябва да забравяме, че въпреки че социалните мрежи ни създават илюзията, че живеем в един глобален свят, това не е цялата истина, не се намираме в еднакви условия.
        <strong>
         "Не всички живеем в демокрация, не всички демокрации са еднакви, а сега покрай войната сме свидетели как можем да си мислим, че живеем в демокрация, и един ден да се събудим и да се окажем в условия, в които трябва да се борим за правата си или за живота си."
        </strong>
       </p>
       <!-- Номер пагараф: 11 -->
       <p>
        Въз основа на дългия си опит в писане на политики и закони тя държи на правилото, че за да има устойчиви резултати
        <strong>
         в битката с расизма и фалшивите новини, трябва да образоваме себе си и децата.
        </strong>
        Добрите закони сами по-себе си няма да направят интернет по-безопасен. Тя самата казва, че е обучавала двете си дъщери от малки да сравняват как една и съща новина е представена в различните вестници. Така са усвоили умението да търсят допълнителни източници и да са наясно, че един и същ факт може да има коренно различни или дори противоречиви интерпретации.
        <strong>
         "Когато направим расизма и онлайн обидите неприемливи в обществото, тогава ще имам дългосрочен успех
        </strong>
        . Както в момента, ако някой е обвинен в сексуален тормоз, веднага напуска поста, който заема, по същия начин би трябвало хората да станат чувствителни към речта на омразата", убедена е Еми Палмър.
       </p>
       <!-- Номер пагараф: 12 -->
       <p>
        <strong>
         Една от мисиите на надзорния съвет е да върне доверието на хората по света в институциите.
        </strong>
        Независимостта им е гарантирана, от една страна, от факта, че финансирането не идва само от Meta - 130 милиона долара са събрани от различни дарители и организации, за да се сформира независим тръст. Другата гаранция за независимост, е че членовете имат други професии и източници на доходи и не разчитат на този ангажимент за основния си доход. Също така едва ли биха рискували репутациите си в скандал относно прозрачността на "Съвета".
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <p>
        Остава въпросът какво ще се случи, когато бюджетът свърши. Еми Палмър се надява да бъде подновен, но не би искала да е под формата на задължителна вноска от всяка държава, защото Надзорният съвет по етичните правила на Facebook не е част от ООН и не трябва да се превръща в такъв. "Знам, че имаше опасения относно създаването на "Съвета", някои смятаха, че Meta просто търси начин да заобиколи правителството на САЩ, други - че не е перфектният начин, може да се бори с най-важните проблеми в социалните мрежи, но истината е, че каквото и да правим, интернет никога няма да е онова безопасно или спокойно място от 90-те", казва Еми Палмър.
       </p>
       <!-- Номер пагараф: 14 -->
       <p>
        Членовете на съвета вече почти две години работят заедно, но никога не са се срещали на живо заради пандемията. След нашето интервю адвокат Палмър заминава за САЩ, където за пръв път ще стисне ръцете на останалите си колеги от надзорния съвет и ще има възможност да работи с тях физически в една стая.
       </p>
       <!-- Номер пагараф: 15 -->
       <p>
        <em>
         Еми Палмър беше в България по покана на форума "Не просто думи" срещу речта на омразата, организиран от фондации "Билитис" и GLAS, които представляват ЛГБТИ общността, организацията на евреите в България "Шалом" и Асоциацията на европейските журналисти.
        </em>
       </p>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
