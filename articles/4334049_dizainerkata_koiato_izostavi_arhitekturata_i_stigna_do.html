<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/biznes/predpriemach/2022/04/15/4334049_dizainerkata_koiato_izostavi_arhitekturata_i_stigna_do/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Дизайнерката, която изостави архитектурата и стигна до Седмицата на модата в Париж
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Дизайнерката," class="img-fluid" src="https://img.capital.bg/shimg/zx952y526_4334064.jpg?v=1649412786"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <!-- Каре Темата накратко  -->
       <div class="storyOverview">
        <div class="storyOverview__heading">
         Темата накратко
        </div>
        <ul class="storyOverview__list pl-3">
         <li class="storyOverview__item">
          Христина Николова се разделя с архитектурата, за да създаде своя марка за мода.
         </li>
         <li class="storyOverview__item">
          Младата дизайнерка работи върху четвъртата си бутикова колекция.
         </li>
         <li class="storyOverview__item">
          За да се издържа и финансира идеите си, Николова работи и в аутсорсинг компания.
         </li>
        </ul>
       </div>
       <hr/>
       <!-- Номер пагараф: 2 -->
       <p>
        Февруари 2022. Седмицата на модата в Париж. Тридесет дизайнери от цял свят представят в La Galerie Bourbon своите колекции дамско и мъжко облекло, аксесоари, бижута, обувки. Сред тях има и една българка - Христина Николова, със своя визия и марката NIKOLOVA. Поканата за участие идва от FlyingSolo New York - американска модна платформа, която подкрепя първите стъпки в кариерата на множество независими дизайнери.
       </p>
       <!-- Номер пагараф: 3 -->
       <h3>
        За архитектурата и Милано
       </h3>
       <p>
        Христина Николова е архитект по образование. По време на следването в България един семестър учи и в Политехническия университет в Милано. Животът в "сърцето на модата" оказва влияние върху решението й да се посвети на дизайна. Но това става след няколко години работа в архитектурно бюро в София.
       </p>
       <!-- Номер пагараф: 4 -->
       <p>
        Пандемията и свързаната с нея карантина през 2020 водят до затваряне на офиси и бизнеси. Непоисканият отдих позволява на Христина Николова да се завърне в родния Плевен. "Времето за себе си" я кара да си припомни "нещата, които обича". Тогава се ражда и идеята за собствена модна марка.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        По това време Христина Николова е без опит в шивашкия бранш, дори не е шила рокли на куклите си като малка. Шивашката индустрия е добре развита в Плевен, но по правило желаещите да подкрепят стартиращ микробизнес не са много. Но архитектката разбира чрез близки, че двама младежи - Стелиан Радовенски и Лазар Лазаров, се готвят да започнат производство на дрехи на ишлеме. Новоучредената им фирма "Мейд Райт" е срещнала подкрепа от фондация "Америка за България", а единият от съдружниците дори е напуснал работа. След първата среща на по кафе Николова донася скици на дрехите. Прохождащата малка шивашка фабрика няма против да ушие пет сака и пет панталона. Започват с изработване на прототипи.
       </p>
       <!-- Номер пагараф: 6 -->
       <h3>
        В бяло
       </h3>
       <p>
        Христина Николова нарича първата си колекция All White. Белият цвят на дрехите не е избран случайно - той е символ на новото начало и за дизайнерката, и за марката, а и на белия лист хартия можеш да запишеш всичко.
       </p>
       <!-- Номер пагараф: 7 -->
       <p>
        Колекцията е представена през есента на 2020. Съдържа сако, панталон, пола, топ, блуза, риза, рокля, като от всеки вид са произведени от пет до осем бройки.
       </p>
       <!-- Номер пагараф: 8 -->
       <p>
        Всички дрехи са с изчистен дизайн. Могат да се комбинират и да станат част от т.нар. капсулен гардероб, известен с малкия си брой предложения, които обаче се съчетават в различни комбинации и дават възможност за бърз отговор на "екзистенциалния" въпрос "какво да облека".
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        Инвестицията в All White е около 4000 лв. собствени средства и включва не само изработването на дрехите, но и фотографските услуги. Христина Николова не плаща за модели, а сама представя моделите си. Сама прави и дизайна на фирмения сайт, създава и страници във фейсбук и инстаграм. Първите клиенти са приятелки и хора, решили да се доверят на новото, непознато име в модния бранш. През пролетта на 2021 г. първата колекция е изчерпана. С продажбата дизайнерката си връща първата инвестиция, но не излиза на плюс.
       </p>
       <!-- The Modal -->
       <div class="lightboxModal">
        <div class="infobar">
         <div class="count">
         </div>
        </div>
        <div class="navigation">
        </div>
        <div class="content">
         <img/>
        </div>
       </div>
       <figure class="figure lightbox">
        <a href="https://img.capital.bg/shimg/zx1278_4334255.jpg">
         <img alt="" class="figure-img img-fluid" data-src="https://img.capital.bg/shimg/zx1278_4334255.jpg" src="https://img.capital.bg/shimg/zx860y484_4334255.jpg" title=""/>
        </a>
       </figure>
       <!-- Номер пагараф: 10 -->
       <h3>
        Извън София
       </h3>
       <p>
        След първоначалния стрес от корона пандемията офисите постепенно връщат нормалния си ритъм на работа. Времето на Христина Николова в архитектурното бюро е запълнено до минута. Тя обмисля следващата си колекция, но трудно успява да раздели задълженията си като архитект с творческата дейност за марката и цялостната организация до завършека на колекцията. Затова взема кардинално решение - напуска столицата и в края на 2020 се връща в Плевен с идеята да се концентрира върху следващото предизвикателство в модата.
       </p>
       <!-- Номер пагараф: 11 -->
       <p>
        Започва работа от разстояние в аутсорсинг фирма, за да има гарантирани доходи. Работи на смени, което й осигурява половин свободен ден за новите експерименти. "Решението да напусна София бе своеобразен удар по егото. Мнозина не могат да разберат как така съм била архитект, а сега работя за аутсорсинг фирма. Истината е, че архитектурата отнема време и енергия. Прецених, че не мога да бъда и архитект, и дизайнер. И поех риска да жертвам архитектурата. Промяната е значима, но някои от големите световни дизайнери като Том Форд и Армани също са били архитекти. Архитектурата ми е дала пространствено виждане и мащаб, които много ми помагат в подготовката на колекциите", коментира Христина Николова.
       </p>
       <!-- Номер пагараф: 12 -->
       <p>
        След завръщането си в Плевен тя използва свободното си време, за да чиракува в шивашкия цех, който изработва първата й колекция. Това й позволява да изучи от първа ръка целия производствен процес и особено как сама да си прави кройките, а не само скиците на дрехите. Завършва и курсове за маркетинг, купува книги онлайн, усъвършенства се, защото е наясно, че е важно "не само да твори и произвежда, но и да продава създаденото".
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <p>
        Втората колекция е пусната за продажба през април 2021 г. Наречена е Beyond the White Cube и символизира излизането на марката от "бялата рамка" на първата колекция. Дрехите са от лен и памук. Видео с помощ от приятели представя изработен специално от мебелисти куб, обвит с бяло платно, на средата на едно поле. Идеята била от него да излезе актриса и да разкъса куба като символ на поредно начало и нещо различно. Актрисата обаче се разболява и отново Христина Николова влиза в роля. Втората колекция съдържа по-голям избор от цветови комбинации, инвестицията в нея е 6000 лв. Дрехите все още не са продадени, но дотук дизайнерката е на нула.
       </p>
       <!-- The Modal -->
       <div class="lightboxModal">
        <div class="infobar">
         <div class="count">
         </div>
        </div>
        <div class="navigation">
        </div>
        <div class="content">
         <img/>
        </div>
       </div>
       <figure class="figure lightbox">
        <a href="https://img.capital.bg/shimg/zx1278_4334071.jpg">
         <img alt="Част от колекцията, представена на Седмица на модата в Париж" class="figure-img img-fluid" data-src="https://img.capital.bg/shimg/zx1278_4334071.jpg" src="https://img.capital.bg/shimg/zx860_4334071.jpg" title="Част от колекцията, представена на Седмица на модата в Париж"/>
        </a>
        <div class="figure-caption">
         Част от колекцията, представена на Седмица на модата в Париж
        </div>
        <div class="figure-caption">
         <a href="https://img.capital.bg/shimg/oo_4334071.jpg" style="color: #00aeef;" target="_blank">
          Преглед на оригинала
         </a>
        </div>
       </figure>
       <!-- Номер пагараф: 14 -->
       <h3>
        До Париж и обратно
       </h3>
       <p>
        През лятото на миналата година Николова подготвя третата си колекция, но по технически причини тя се появява по-късно от планираното. Забавянето обаче има плюсове и сякаш доказва максимата "като губиш, не знаеш какво печелиш".
       </p>
       <!-- Номер пагараф: 15 -->
       <p>
        В началото на 2022 г. Христина Николова получава покана за участие в Седмицата на модата в Париж. Първоначалните съмнения и притеснения, че става въпрос за фишинг мейл, се оказват напразни. Допълнителни проучвания и онлайн среща с мениджърката на FlyingSolo New York - организатор на ревюто, изчистват въпросителните. Разбира, че американската платформа разчита на свои "съгледвачи", "скаути", които издирват млади независими дизайнери по цял свят. Николова потвърждава участието си, но пази в тайна това, защото не може да повярва в щастливото стечение на обстоятелствата.
       </p>
       <!-- Номер пагараф: 16 -->
       <p>
        В Париж тя представя третата си капсулна колекция - Alla franca. "Наименованието е заимствано от епохата "Алафранга", зародила се по времето на българското Възраждане през XIX в, и буквално означава "по френски маниер", обяснява дизайнерката. И уточнява, че името е избрано, преди да знае, че ще ходи на изложение в Париж.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 17 -->
       <p>
        Alla franca съдържа осем модела, както и аксесоари - шапка и ръкавици. "Колекцията съчетава, от една страна, българския ни стремеж към всичко чуждо и европейско, а от друга - невъзможността да скъсаме с нашия бит, корени и дълбока принадлежност към Ориента", разказва Николова.
       </p>
       <!-- Номер пагараф: 18 -->
       <p>
        Колекцията предлага ръчно изплетени цветя от гайтани, пришити към прозрачен топ от тюл, традиционни пафти под формата на чашки в контрастен цвят, пола с престилка, бейзболна шапка с традиционни елементи на градското облекло, каквито са дългите ръкавици за опера. За да я създаде, Христина Николова обикаля страната в търсене на майстори на гайтани, ходи дори на курс, за да усвои това умение, но в крайна сметка се доверява на майсторка на гайтани от Златоград.
       </p>
       <!-- Номер пагараф: 19 -->
       <p>
        След участието в Париж получава предложение да предостави за продажба свои дрехи в магазин на FlyingSolo в Ню Йорк. "Това е много хубаво предложение, но засега не мога да си позволя наема и останалите разноски по представянето", уточнява Христина Николова. Тя изчислява разходите за третата колекция на 10 хил. лева, които все още не са изцяло похарчени.
       </p>
       <!-- The Modal -->
       <div class="lightboxModal">
        <div class="infobar">
         <div class="count">
         </div>
        </div>
        <div class="navigation">
        </div>
        <div class="content">
         <img/>
        </div>
       </div>
       <figure class="figure lightbox">
        <a href="https://img.capital.bg/shimg/zx1278_4334069.jpg">
         <img alt="Част от колекцията, представена на Седмица на модата в Париж" class="figure-img img-fluid" data-src="https://img.capital.bg/shimg/zx1278_4334069.jpg" src="https://img.capital.bg/shimg/zx860_4334069.jpg" title="Част от колекцията, представена на Седмица на модата в Париж"/>
        </a>
        <div class="figure-caption">
         Част от колекцията, представена на Седмица на модата в Париж
        </div>
        <div class="figure-caption">
         <a href="https://img.capital.bg/shimg/oo_4334069.jpg" style="color: #00aeef;" target="_blank">
          Преглед на оригинала
         </a>
        </div>
       </figure>
       <!-- Номер пагараф: 20 -->
       <h3>
        Без кредити
       </h3>
       <p>
        Работата от вкъщи за аутсорсинг фирмата помага на дизайнерката да спонсорира проекта си със собствени средства. Създаването на моделите, подборът на платовете, рекламата, организацията са нейно дело. Шивашки фирми подизпълнителки изработват дрехите. Първите две колекции се продават на консигнация - в магазин в Плевен, в бутик в София и в магазин във Виена с българска собственичка, а също и по интернет. Третата колекция е в продажба само онлайн чрез фирмения сайт.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 21 -->
       <p>
        "Общото за трите колекции е, че имат послание и че са бутикови, в малко бройки. За всяка от тях са използвани италиански платове с възможно най-високо качество, които са от т.нар. щокови остатъци - излишък от големи фабрики, ресурси, които отново влизат в употреба", обяснява Христина Николова. Цените зависят от вида на дрехата и са между 90 лв. (за топ) и 300 лв. (за сако).
       </p>
       <!-- Номер пагараф: 22 -->
       <p>
        Младата дизайнерка вече обмисля следващата си колекция. Бъдещето на бизнеса й е свързано с отваряне на офис, тип ателие, за директна връзка с клиенти и наемане на един служител на работа. По-далечният план предвижда марката да предложи не само дизайн на дрехи, но и на мебели и други предмети за бита, а също и интериорен дизайн.
       </p>
       <!-- Номер пагараф: 23 -->
       <!-- Каре wide -->
       <div class="card newsbox-wide">
        <div class="card-body">
         <strong>
          Q&amp;A
         </strong>
         <br/>
         <br/>
         <h3>
          Какви са ползите от участие в Седмицата на модата в Париж?
         </h3>
         - Участието ми донесе разширяване на кръгозора, контакти, реклама, признание. То е и вид демонстрация на доверие към бранда. Модната индустрия е най-конкурентната, много марки излизат на пазара, на хората им е трудно да се доверят. Целта ми е да увелича сигурните клиенти, но и да спечеля скептичните, тези, които не вярват, че в България може да се произведе нещо на световно ниво.
         <br/>
         <br/>
         <h3>
          За колко време се ражда една колекция?
         </h3>
         - От 3 до 5 месеца. Черпя вдъхновение от историята, от изкуството и културата, от литературата, от научната фантастика. Участвала съм в аматьорски театър, който също развива креативното мислене.
         <br/>
         <br/>
         <h3>
          Кои са клиенти на марката?
         </h3>
         - Дами, които са работили или работят в чужбина. Западноориентирани млади хора на възраст между 20 и 40 години.
         <br/>
         <br/>
         <h3>
          Какво ви дава работата като дизайнер?
         </h3>
         - Удовлетворение. Хората ме питат: "Защо се занимаваш с това". Аз обаче имам вътрешната сигурност, че съм на прав път. Пишат ми хора, които не са ми близки, че им давам стимул да преследват мечтите си. Рискувам време, енергия, финанси. Но имам свободата да вземам сама решения и да правя това, което искам. За мен е без значение дали след половин година или след две години ще изляза на печалба. Не съжалявам за поетия риск.
        </div>
       </div>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
