<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/biznes/kompanii/2022/04/13/4336087_purvata_industrialna_stachka_ot_7_godini_nasam/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Първата индустриална стачка от 7 години насам разтърси пловдивски завод на "Либхер"
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Първата" class="img-fluid" src="https://img.capital.bg/shimg/zx952y526_4336089.jpg?v=1650036610"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Производствената линия в пловдивския завод за хладилници "Либхер", която работи от 2000 г., за първи път спря напълно. Това стана ден след като заплатите бяха повишени, а причината - недоволството на работещите от процента на увеличение и завишените производствени норми.
       </p>
       <!-- Номер пагараф: 2 -->
       <p>
        Този вторник са били обявени подобрените финансови условия за работещите на поточната линия - повишаване на заплатите с 6%, вдигане стойността на ваучерите за храна от 80 на 140 лв., както и надбавка към картата за стол, с която работещите се хранят с намаление, с 30 ст. до 2.60 лв. на ден.
       </p>
       <!-- Номер пагараф: 3 -->
       <p>
        Работниците обаче смятат, че това не е достатъчно, и решават единодушно да излязат на стачка, за да предизвикат диалог с ръководството. За два дни са организирани няколко срещи между двете страни, а за момента офертата на работодателя е само ваучерите да бъдат вдигнати до 200 лв. Стачкуващите коментираха пред "Капитал", че това е незадоволително. Протестът продължава.
       </p>
       <!-- Номер пагараф: 4 -->
       <p>
        Така за първи път от много време насам в България се случи индустриална стачка за заплащане, при това - в частно предприятие, без синдикати. Последната такава беше през 2015 г. в завода на "Язаки", но там имаше синдикално присъствие.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        Това индикира, че резкият ръст на инфлацията и все по-затягащият се трудов пазар тепърва ще предизвикват още проблеми пред работодателите в страната, дори ако плановете им включват вдигане на заплатите.
       </p>
       <!-- Номер пагараф: 6 -->
       <h3>
        Стачката в ход
       </h3>
       <p>
        "Капитал" посети протеста в завода на "Либхер" край Пловдив, където завари стачкуващи за втори ден хора. Работещите бяха категорични, че са се организирали самостоятелно и действията им са резултат от недоволството заради ниския ръст на вдигане на заплатите.
       </p>
       <!-- Номер пагараф: 7 -->
       <p>
        Те отрекоха информациите в медиите за нивата на заплащане в завода. "Фалшиви новини се качваха тези няколко дни - че сме взимали 1700-1800 лв., което е пълна лудост", каза пред "Капитал" един от стачкуващите работници, който пожела да остане анонимен.
       </p>
       <!-- Номер пагараф: 8 -->
       <p>
        Според хората реалната стойност на средното възнаграждение е по-близо до 1300-1400 лв., като това е за служители, които са били повече от 5 години в компанията. Тази сума включва базово заплащане 1205 лв., 140 лв. ваучери за храна, 52 лв. надбавки към картата за стола, както и процентови бонуси за присъствие и производство.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        Стачкуващите казват, че тези суми според тях не са достатъчни за производствени норми, които поставя компанията и посочват, че напускат хора, които работят на поточната линия от дълго време, а нови кадри се отказват бързо след няколко месеца работа.
       </p>
       <!-- Номер пагараф: 10 -->
       <p>
        Други ключови проблеми, които трябва да бъдат разрешени според стачкуващите, са подобряване на транспорта до предприятието и на качеството и цените в стола. По думите им в момента компанията дава до 5 лв. пътни разходи на ден, но те не са достатъчни за хора, живеещи извън зоните, в които спира служебният автобус на "Либхер".
       </p>
       <!-- Номер пагараф: 11 -->
       <p>
        "Аз живея в Брацигово, там транспорт няма. Има от Ново село
        <em>
         (около 20 км - б.р.)
        </em>
        . Да, ама аз трябва да отида с колата до Ново село и те ми дават по 5 лв. на ден. При положение, че нафтата в момента е 3.20. Аз как с литър и половина нафта да отида до Ново Село и след това да се прибера в къщи? Невъзможно", категоричен е друг от работниците.
       </p>
       <!-- The Modal -->
       <div class="lightboxModal">
        <div class="infobar">
         <div class="count">
         </div>
        </div>
        <div class="navigation">
        </div>
        <div class="content">
         <img/>
        </div>
       </div>
       <figure class="figure lightbox">
        <a href="https://img.capital.bg/shimg/zx1278_4336090.jpeg">
         <img alt="Чака се пристигането на ръководството от Германия, за да се приключат преговорите" class="figure-img img-fluid" data-src="https://img.capital.bg/shimg/zx1278_4336090.jpeg" src="https://img.capital.bg/shimg/zx860y484_4336090.jpeg" title="Чака се пристигането на ръководството от Германия, за да се приключат преговорите"/>
        </a>
        <div class="figure-caption">
         Чака се пристигането на ръководството от Германия, за да се приключат преговорите
        </div>
        <div class="figure-caption">
         Фотограф:
			Антон Чепилски
        </div>
        <div class="figure-caption">
         Източник:
			Антон Чепилски
        </div>
       </figure>
       <!-- Номер пагараф: 12 -->
       <h3>
        Други изчисления
       </h3>
       <p>
        От компанията обаче са изненадани от реакцията и не разбират какво я е провокирало. Късно във вторник бе пуснато официално изявление от Христо Георгиев, управител финанси и администрация в "Либхер", в което той изрази недоумение от действията на работниците. Той подчерта социалните придобивки и допълнителните възнаграждения, които получават работещите в компанията, както и допълнителните увеличения от началото на седмицата.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 13 -->
       <p>
        Според изчисления на ръководството те се равняват на 10-11% ръст на нетната заплата, ако се вземат предвид допълнителните бонуси и ваучери. В същото време от компанията подчертават поскъпването на всички материали и суровини и повишените логистични разходи, като ръстът е над 70%. Съмненията са, че стачката е провокирана. "Тази видимо външна атака срещу един утвърден и реномиран чуждестранен инвеститор може само да буди недоумение както у локалното ръководство на завода, така и у ръководството на целия концерн, както и да се отрази на решението на други инвеститори за евентуални бъдещи инвестиционни проекти в България", пише в позицията на Георгиев.
       </p>
       <!-- Номер пагараф: 14 -->
       <p>
        От "Тракия икономическа зона", където е базиран заводът, също изразиха своята изненада от създалата се ситуация в официално становище към медиите. Те се позовават на дългогодишната активност на "Либхер" в региона и факта, че компанията е един от първите инвеститори в зоната, както и че тя е социално ангажирана и инвестира в развитие на персонала.
       </p>
       <!-- Номер пагараф: 15 -->
       <p>
        Очаква се тези дни в Пловдив да пристигнат представители и на ръководството от Германия, които да спомогнат за решение на създалия се казус. Самите стачкуващи пък вече са определили минималните изисквания, под които не са склонни да паднат - вдигане на заплатите най-малко с 15% и 200 лв. ваучери.
       </p>
       <!-- Номер пагараф: 16 -->
       <h3>
        Лошата година
       </h3>
       <p>
        Протестът на практика засяга завода за бяла техника "Либхер-хаусгерете Марица", в който работят около 2100 души общо с администрацията. Германската група Liebherr има още две производства край Пловдив - "Либхер транспортейшън системс Марица" за климатични системи за влакове и изграденото миналата година "Либхер конкрийт технолоджи Марица" за бетонна техника, където заети са още около 400 души общо. "Либхер-хаусгерете Марица" традиционно е сред най-големите машиностроителни компании и има над половин милиард лева приходи за 2020 г.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 17 -->
       <p>
        Статистиката също сочи, че на фона на официалните данни, заплащането в "Либхер" не изглежда ниско (виж карето). Това неочаквано недоволство в един от най-големите пловдивски заводи показва колко трудна ще е годината за производителите и индустрията, които са притиснати между резкия ръст на цените на енергията и материалите, продължаващите проблеми във веригите за доставки и инфлацията в страната, която по официални данни е 10% към февруари.
       </p>
       <!-- Номер пагараф: 18 -->
       <!-- Каре wide -->
       <div class="card newsbox-wide">
        <div class="card-body">
         <h3>
          Цена на труда
         </h3>
         Според сайта bgzaplati.com средната нетна заплата за монтажници в производството за района на Пловдив е 950 лв. (при минимална от 663 лв. и максимална от 1248 лв.). Статистика от НСИ пък показва, че средната брутна заплата в преработвателната промишленост е нараснала с 10% през 2021 г. и към март миналата година е била 1289 лв. в област Пловдив. Според
         <a href="https://www.capital.bg/politika_i_ikonomika/gradove/2022/03/13/4275101_budeshteto_na_plovdiv_butikovi_mashini_v_centura/" target="_blank">
          изчисления на "Капитал",
         </a>
         ръстът на разходите за труд в Пловдив и областта от 2014 до 2020 г. е бил средно между 8 и 10%.
         <br/>
         <br/>
         На фона на Европа обаче
         <a href="https://www.capital.bg/politika_i_ikonomika/danaci-osiguriavane/2022/04/06/4333191_bulgariia_oshte_e_sred_stranite_s_nai-niski_razhodi_za/" target="_blank">
          България си остава евтина дестинация
         </a>
         , сочи проучване на "TPA Group Австрия", изготвено съвместно с консултантската фирма за персонал Kienbaum. В ЕС трудът излиза сравнително най-евтин за компаниите опериращи в България и Румъния, докато в другия край на класацията се намира Австрия. Когато става въпрос за нетните възнаграждения обаче, България се изкачва в класацията, тъй като сравнително голяма част от заплащането отива директно при служителите благодарение на ниските данъци и осигуровки.
         <br/>
         <br/>
         Нагласите за повишаване на заплатите пък наскоро станаха ясни от
         <a href="https://www.capital.bg/politika_i_ikonomika/pazar-na-truda/2022/04/08/4333386_hora_pak_niama_zaplatite_se_goniat_s_inflaciiata/" target="_blank">
          проучване на Manpower
         </a>
         , което показа, че над 80% от 196 анкетирани компании от 19 сектора планират увеличения на възнагражденията през първата половина на 2022. Като 5% от тях смятат ръстът да е между 16 и 20% от заплата, а 2% прогнозират и по-големи размери над 20%. Предвижда се и увеличение на ваучерите, след като таванът за тях се вдигна до 200 лв.
        </div>
       </div>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
