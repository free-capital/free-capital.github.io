<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/biznes/media_i_reklama/2022/04/15/4335515_cryptopotato_-_ot_izrael_do_plovdiv_po_putia_do/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      CryptoPotato - от Израел до Пловдив по пътя до световна криптомедиа
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="CryptoPotato" class="img-fluid" src="https://img.capital.bg/shimg/zx952y526_4335767.jpg?v=1649828668"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Историята на медиата CryptoPotato започва от времето, когато един Bitcoin струва 700 долара. Сега, когато криптовалутата често е над 40 хил. долара (към средата на април), многоезичната платформа вече е сред най-популярните източници на информация в сферата и се чете от близо три милиона души. Основният "актив" на CryptoPotato е малкият редакторски екип, базиран в Пловдив. С увеличаването на интереса и инвестициите в криптовалути компанията планира да разшири екипа си с цел да развие българска секция и да създава повече видеосъдържание.
       </p>
       <!-- Номер пагараф: 2 -->
       <h3>
        Към Пловдив
       </h3>
       <p>
        Израелските ентусиасти Ювал Говезенски, Джонатан Бергер и Саар Катоа създават CryptoPotato през 2016 г., когато интересът към криптовалутите се засилва, но все още информацията за тях е оскъдна. Платформата тогава представлява информационен блог на английски език с обучителни текстове за различните алтернативни валути и правила как да се инвестира и търгува с тях. В името CryptoPotato няма символика, целта на основателите е брандът да бъде максимално запомнящ се и да буди интерес сред потребителите.
       </p>
       <!-- Номер пагараф: 3 -->
       <p>
        През 2017 г., когато цената на Bitcoin скача до 20 хил. долара, а криптовалутите набират популярност, основателите решават да превърнат любителския си блог в специализирана медиа. Макар бизнесът да започва в Израел, година по-късно предприемачите решават да го преместят в Пловдив. Интересът им към България и Града под тепетата в комбинация с ниските данъци и разходи за работна сила водят до регистриране на дружеството "СиТи Потейто" и сформирането на локален екип. Мажоритарен собственик на компанията е Ювал Говезенски, а с 33% дял е дружеството "Тартюф", собственици на което са Ерез Корнфелд и Саар Катоа. От тази година с малък процент (2%) от бизнеса е и главният редактор на медиата в България Георги Георгиев.
       </p>
       <!-- Номер пагараф: 4 -->
       <h3>
        Криптомедиа
       </h3>
       <p>
        Екипът на CryptoPotato се състои от общо 16 души, основно фрийлансъри, в различни точки на света - Канада, Великобритания, Нигерия и Австралия. Основното ядро е в Пловдив, където работят главният редактор Георги Георгиев и репортерите Димитър Джонджоров и Йордан Лянчев, който е и зам. главен редактор на медиата. Българският екип се допълва от Виктор Николов, който се занимава с продажбите на рекламно съдържание на сайта, а външен маркетинг специалист управлява и развива профилите на CryptoPotato в социалните мрежи.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <p>
        През годините платформата се превръща в един от популярните чуждоезични източници на информация за криптосвета. Текстовете покриват теми за нови валути, анализи на цените им и движението на пазарите и дори забавни публикации от Twitter. Екипът цели да даде дълбочина на текстовете, така че дори да коментира актуален туит на Илън Мъск, да обяснява до какво ще доведе това. Към момента съдържанието в платформата е достъпно на шест езика, сред които испански, турски, немски и хинди.
       </p>
       <!-- Номер пагараф: 6 -->
       <p>
        Идеята за CryptoPotato се надгражда и от близо четири години екипът развива и YouTube канал, в който публикува епизоди от собствен подкаст, кратки информативни видеа с актуалните криптоновини и интересни факти за тях.
       </p>
       <!-- Номер пагараф: 7 -->
       <p>
        По данни на главния редактор на CryptoPotato Георги Георгиев сайтът е сред топ 10 най-популярни източници на информация в света по темата и има между два и три милиона читатели. Близо 30% от потребителите са от САЩ, като платформата е популярна още в държавите от Западна Европа, Индия и Обединените арабски емирства. Потребителите от България са изключително малко, като по думите на Георгиев това се дължи, от една страна, на факта, че няма статии на български език, а от друга, че не покриват българския пазар.
       </p>
       <!-- Номер пагараф: 8 -->
       <p>
        Основният източник на приходи за CryptoPotato е продажбата на реклами, спонсорирани видеа и текстове, в които представят компании от сектора или правят ревю на техни продукти. "Всяко съдържание, което е платено и е публикувано на сайта на CryptoPotato, е обозначено като такова", коментира пред "Капитал" Георгиев и допълва, че държат да бъдат честни с читателите си. Макар и да е реклама, Георгиев посочва, че преди да пишат за всеки нов продукт, правят собствено проучване дали компанията е легитимна и дали продуктът ѝ не е измама. "Това е необходимо, защото нашата сфера все още наподобява Дивия запад и има доста измами." Георгиев коментира, че имат идея да организират събитие на криптотематика в България.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        Рекламата носи на дружеството приходи 722 хил. лв. за 2020 г., или с над 60% повече в сравнение с година по-рано. Нетната печалба също се увеличава повече от два пъти до 335 хил. лв. По думите на Георгиев цените на криптовалутите растат и това води до интерес и жажда за информация от страна на читателите, а щом има аудитория, която се интересува от крипто, то създателите на такива валути имат интерес да се рекламират на сайтове като CryptoPotato. "Ако си собственик на аграрна аптека, ще рекламираш в сайтове, които пишат за земеделие, а ако си собственик на криптобизнес, ще рекламираш при нас", казва главният редактор. Натрупаната от рекламна дейност печалба се инвестира в разрастване на екипа, обясни Георгиев.
       </p>
       <!-- Номер пагараф: 10 -->
       <h3>
        По света и у нас
       </h3>
       <p>
        Намеренията на Георги Георгиев и съдружниците в компанията са да увеличат екипа в България, като Пловдив е с приоритет. Целта е да наемат служители на трудов договор, които да заместят досегашните фрийлансъри. Освен журналисти те целят да обособят и малък екип от двама души, които да работят върху видеопродукция за канала им в YouTube. Екипът търси и трима души в САЩ или Канада, които да създават съдържание за американския пазар, което към момента се координира от българския екип.
       </p>
       <!-- Номер пагараф: 11 -->
       <p>
        Плановете на компанията са в близко бъдеще да обособят българска рубрика на медиата и малък редакторски екип, който да създава текстове за нея. Вече се подготвят преводи на обучително съдържание за основите на криптопазарите на български език, а впоследствие ще се създават статии, предназначени за потребителите в България. "Имаме инфраструктурата и желаем да се ориентираме и към българския пазар, тъй като със сигурност има интерес", обобщава главният редактор.
       </p>
       <!-- Номер пагараф: 12 -->
       <!-- Каре wide -->
       <div class="card newsbox-wide">
        <div class="card-body">
         <h3>
          Визитка
         </h3>
         <h3>
          Георги Георгиев, главен редактор в CryptoPotato
         </h3>
         Георгиев е родом от Пловдив и има магистърска степен по право от местния университет "Паисий Хилендарски". След завършването си решава да смени професионалното си направление и постепенно се ориентира към писането на информационни текстове, предимно за финтех сектора. В края на 2017 г. Георгиев започва да се интересува от криптовалути и като фрийлансър пише статии за различни сайтове, специализирани в сферата. Година по-късно негови текстове за първи път са публикувани и в сайта CryptoPotato. Няколко месеца след това той получава предложение от израелските собственици да поеме ролята на управител на офиса на медиата в Пловдив. Не след дълго става и главен редактор, а от април тази година притежава и малък дял в българското дружество "СиТи Потейто".
        </div>
       </div>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
