<!DOCTYPE html>
<html lang="en">
 <head>
  <meta charset="utf-8"/>
  <meta content="width=device-width, initial-scale=1, shrink-to-fit=no" name="viewport"/>
  <title>
   Free capital.bg reader
  </title>
  <link href="../assets/favicon.ico" rel="icon" type="image/x-icon"/>
  <link href="../css/styles.css" rel="stylesheet"/>
 </head>
 <body>
  <nav class="navbar navbar-expand-lg navbar-dark bg-dark">
   <div class="container">
    <a class="navbar-brand" href="/">
     FREE capital.bg Reader
    </a>
    <button aria-controls="navbarSupportedContent" aria-expanded="false" aria-label="Toggle navigation" class="navbar-toggler" data-bs-target="#navbarSupportedContent" data-bs-toggle="collapse" type="button">
     <span class="navbar-toggler-icon">
     </span>
    </button>
    <!--        <div class="collapse navbar-collapse" id="navbarSupportedContent">-->
    <!--            <ul class="navbar-nav ms-auto mb-2 mb-lg-0">-->
    <!--                <li class="nav-item"><a class="nav-link" href="">Последен брой</a></li>-->
    <!--                <li class="nav-item"><a class="nav-link" href="all-articles.html">Всички статии</a></li>-->
    <!--            </ul>-->
    <!--        </div>-->
   </div>
  </nav>
  <div class="container mt-5">
   <div class="row">
    <div class="col-lg-12 mb-3">
     <div class="badge bg-secondary text-decoration-none link-light offset-1">
      <a href="https://www.capital.bg/biznes/media_i_reklama/2022/04/21/4337973_onlain_reklama_specialno_za_tehnologichni_kompanii_i/" style="color: white" target="_blank">
       Оригинал: ЦЪКНИ ТУК
      </a>
     </div>
     <h1 class="col-12 col-lg-8 offset-lg-1 order-lg-2">
      Онлайн реклама специално за технологични компании и стартъпи
     </h1>
    </div>
   </div>
   <div class="row">
    <div class="col-lg-7 mt-2 offset-1">
     <img alt="Онлайн" class="img-fluid" src="https://img.capital.bg/shimg/zx952y526_4338143.jpg?v=1650513475"/>
    </div>
   </div>
   <div class="row">
    <div class="col-lg-12 mb-10 text-start">
     <div id="article-content">
      <div class="story-content col-12 col-lg-7 offset-lg-1">
       <!-- Номер пагараф: 1 -->
       <p>
        Дигиталната реклама отдавна не е просто добра творческа идея и хумористичен слоган. Технологиите направиха онлайн комуникацията по-точна и персонализирана. Това е възможно благодарение на данните, които се събират във всеки момент от онлайн активностите на потребителите. Така при правилното им използване биха могли да предвидят интересите и поведението на хората още преди те самите да са осъзнали това и да пристъпят към действие.
       </p>
       <!-- Номер пагараф: 2 -->
       <p>
        Именно правилното събиране, управление на данни и използването им за рекламни цели е в основата на бизнеса на българската агенция Verto Digital.
        <strong>
         Дългогодишният кадър на Telerik, а след придобиването им и на Progress, Зоран Арсовски основава агенцията през 2018 г. с фокус към обслужване на технологични стартъпи и компании от чужди пазари.
        </strong>
        Оттогава приходите на Verto Digital отчитат най-малко двоен ръст всяка година, а до 2025 г. очакванията на основателя са екипът да наброява сто души.
       </p>
       <!-- Номер пагараф: 3 -->
       <h3>
        От IT компания към предприемачество
       </h3>
       <p>
        Зоран Арсовски е в основата на изграждането на звеното по дигитален маркетинг в Telerik. Той събира екип от 13 души с маркетинг и технологична специализация, които отговарят за всички продукти на българската компания. След придобиването й от американската Progress в края на 2014 г. той продължава да развива дигиталната реклама, но вече за всички глобални продукти на новия собственик. Именно в този период узрява и идеята му за създаване на дигитална рекламна агенция, която да работи като консултант за технологични фирми и млади бизнеси. "Тогава знаехме, че основателите на Telerik планират да създадат кампус, около който да се развива стартъп екосистемата и искахме ние също да бъдем част от нея", спомня си Арсовски. Така през 2018 г. той и още трима души от екипа на Progress напускат технологичната компания и основават Verto Digtal, която управляват през дружеството "Адверт". Впоследствие агенцията става част и от най-големия частен хъб и споделено работно пространство у нас - Campus X.
       </p>
       <!-- Номер пагараф: 4 -->
       <p>
        <strong>
         Дигиталната агенция предлага услуги с фокус анализиране на данни, оптимизиране на доклади, платена дигитална реклама и SEО. Отскоро екипът се специализира и в имейл маркетинг.
        </strong>
        "Събирането на данни е ключово за дейността ни. Вече сме специалисти по захранване на алгоритми. Google и Facebook така развиват продуктите си, че им е необходимо да им зададем аудитория, целта за която оптимизираме, и да дадем данни, за да достигнат максимално целите ни. Нашата работа е да управляваме всичко това и да захраним платформите с данни", казва Арсовски.
       </p>
      </div>
      <div class="story-content col-12">
       <div id="nativeBanner_story4">
       </div>
       <div id="storyParallax1">
       </div>
      </div>
      <div class="story-content col-12 col-lg-7 offset-lg-1">
       <!-- Номер пагараф: 5 -->
       <h3>
        Технологични клиенти
       </h3>
       <p>
        Над 80% от клиентите на Verto Digtal са B2B софтуерни компании от САЩ и Великобритания. Останалата част от портфолиото им са български стартиращи компании от екосистемата около Campus X. Сред тях са първият български еднорог Payhawk, OfficeR&amp;D, Fite и Gtmhub. По думите на основателя дигиталните услуги на агенцията са подходящи за стартиращи компании, които вече имат доказан продуктов модел на пазара.
       </p>
       <!-- Номер пагараф: 6 -->
       <p>
        "Имаме общо около 50 клиента в портфолиото и избягваме да работим на проектна база. Целим да си партнираме минимум шест месеца с дадена компания, за да може да се опознаем и да свършим работа, от която да има видим резултат", разказва Зоран Арсовски.
        <strong>
         От значение са и бюджетите за дигитална реклама на потенциалните им клиенти, които започват от между 30 и 50 хил. евро на месец. По думите на основателя идеалният профил са бизнеси, които инвестират между 100 и 300 хил. евро на месец. В редки случаи бюджетите за дигитална реклама могат да достигнат и милиони.
        </strong>
       </p>
       <!-- Номер пагараф: 7 -->
       <p>
        От Verto Digtal са категорични, че не участват в конкурси, на които се състезават с други агенции за спечелването на нов бизнес. Клиентите си привличат най-често чрез препоръки или през партньорски компании, с които работят. "Крайната ни цел е да помогнем на бизнеса на клиента да расте. Това може да се случи по два начина - като докараме потребители, на които търговският екип на клиента да продаде продукта или услугата им, или да докараме хора на сайта, които да пробват продукта и чрез него да станат клиенти на нашия клиент", обяснява основателят на Verto Digtal. И в двата случая обаче данните и разбирането на алгоритмите на платформите са в основата на успешните кампании и достигането до резултат.
       </p>
       <!-- Номер пагараф: 8 -->
       <h3>
        Двоен ръст на бизнеса
       </h3>
       <p>
        <strong>
         Бизнес моделът на агенцията е комбиниран. Тя работи както с месечни такси за обслужването на клиентите, така и с процент от инвестираните от тях рекламни бюджети.
        </strong>
        От основаването до момента това носи на бизнеса всяка година ръст в приходите. За 2020 г. дружеството "Адверт" отчита оборот 7.4 млн. лв., три пъти повече в сравнение с година по-рано. Печалбата е половин милион лева. Въпреки силните резултати по думите на Арсовски пандемията е повлияла с около 15% спад в постъпленията основно заради временна паника и предпазливост при някои от клиентите им. Агенцията приключва 2021 г. с двоен ръст в приходите и повишена печалба.
       </p>
      </div>
      <div class="story-content col-12 col-lg-7 offset-lg-1">
       <!-- Номер пагараф: 9 -->
       <p>
        Добрите резултати на бизнеса водят до разширяване на екипа.
        <strong>
         Четири години след основаването на агенцията той вече наброява 26 души. Плановете на Арсовски са в следващите две години да достигнат 100, а бизнесът им да расте с между 80 и 100% на годишна база.
        </strong>
        "Вярвам, че най-голямо развитие на дигиталната реклама ще има в изграждането на инфраструктура за данните. Ще развиваме уменията на екипа, за да отговорим на промените в бранша. Ще развиваме и консултантските ни услуги", обобщава Арсовски.
       </p>
       <!-- Номер пагараф: 10 -->
       <!-- Каре wide -->
       <div class="card newsbox-wide">
        <div class="card-body">
         <strong>
          Q&amp;A
         </strong>
         <br/>
         <br/>
         <h3>
          Как се промени дигиталната реклама през годините?
         </h3>
         В началото за резултати от дигитални кампании се докладваха броят кликове и импресии. Вече има огромен технологичен напредък за събиране на данни, но и редица предизвикателства. От една страна, е потребителското поведение да се блокират бисквитките за събиране на данни. От друга, GDPR и други регламенти, които виждаме в различните държави. Затова вече се отнасяме много по-сериозно към това да питаме клиента дали е съгласен да използваме данните му. Разликата между брандовете може да се забележи и още на ниво събиране на данни. Това е възможност брандовете да си подобрят онлайн присъствието и да подсилят доверието на клиентите си.
         <br/>
         <br/>
         Когато сме се отнесли коректно с потребителите и съберем данните, важно е къде живеят тези те и как се използват. Има няколко начина за това. От една страна, за визуализация и рипортинг. От друга, за персонализиране на потребителското преживяване, като чатбот например. Трето, за рекламни цели. Искаме да използваме данните, защото знаем какъв тип хора са станали наши клиенти, да захраним рекламните алгоритми и да кажем на системите да докарат повече такива хора.
         <br/>
         <br/>
         <h3>
          Ако вече всичко е данни, къде остана творческото изпълнение?
         </h3>
         Някои рекламни платформи вече използват AI и машинно обучение, за да създават различни криейтиви. В един момент за това няма да има нужда човешка намеса, когато зададеш на платформата няколко изречения и картинка, а тя за отрицателно време сглоби различни банери и видеа. Криейтивът е бил винаги оправдание за агенциите да поискат повече пари на клиентите.
        </div>
       </div>
      </div>
     </div>
    </div>
   </div>
  </div>
  <footer class="py-5 bg-dark">
   <div class="container">
    <p class="m-0 text-center text-white">
     FUCK THAT BULSHIT PAYWALL!
    </p>
    <p class="m-0 text-center text-white">
     за контакт -&gt; арменския поп или електрон amelija09
    </p>
   </div>
  </footer>
  <script src="https://cdn.jsdelivr.net/npm/bootstrap@5.1.3/dist/js/bootstrap.bundle.min.js">
  </script>
  <script src="js/scripts.js">
  </script>
 </body>
</html>
